{
  "version": 1,
  "createdAt": "2025-11-28T04:35:04.195Z",
  "source": "https://stotranidhi.com/sri-gayatri-hrudayam-in-telugu/",
  "firebaseImport": {
    "__collections__": {
      "stotras": {
        "sri-gayatri-hrudayam-devi-bhagavate-శ్రీ-గాయత్రీ-హ": {
          "title": "Sri Gayatri Hrudayam (Devi Bhagavate) – శ్రీ గాయత్రీ హృదయం (దేవీభాగవతే)",
          "content": [
            "నారద ఉవాచ |\nభగవన్ దేవదేవేశ భూతభవ్యజగత్ప్రభో |\nకవచం చ శ్రుతం దివ్యం గాయత్రీమంత్రవిగ్రహమ్ || ౧ ||",
            "అధునా శ్రోతుమిచ్ఛామి గాయత్రీహృదయం పరమ్ |\nయద్ధారణాద్భవేత్పుణ్యం గాయత్రీజపతోఽఖిలమ్ || ౨ ||",
            "శ్రీనారాయణ ఉవాచ |\nదేవ్యాశ్చ హృదయం ప్రోక్తం నారదాథర్వణే స్ఫుటమ్ |\nతదేవాహం ప్రవక్ష్యామి రహస్యాతిరహస్యకమ్ || ౩ ||",
            "విరాడ్రూపాం మహాదేవీం గాయత్రీం వేదమాతరమ్ |\nధ్యాత్వా తస్యాస్త్వథాంగేషు ధ్యాయేదేతాశ్చ దేవతాః || ౪ ||",
            "పిండబ్రహ్మండయోరైక్యాద్భావయేత్స్వతనౌ తథా |\nదేవీరూపే నిజే దేహే తన్మయత్వాయ సాధకః || ౫ ||",
            "నాదేవోఽభ్యర్చయేద్దేవమితి వేదవిదో విదుః |\nతతోఽభేదాయ కాయే స్వే భావయేద్దేవతా ఇమాః || ౬ ||",
            "అథ తత్సంప్రవక్ష్యామి తన్మయత్వమథో భవేత్ |\nగాయత్రీహృదయస్యాఽస్యాఽప్యహమేవ ఋషిః స్మృతః || ౭ ||",
            "గాయత్రీఛంద ఉద్దిష్టం దేవతా పరమేశ్వరీ |\nపూర్వోక్తేన ప్రకారేణ కుర్యాదంగాని షట్క్రమాత్ |\nఆసనే విజనే దేశే ధ్యాయేదేకాగ్రమానసః || ౮ ||",
            "అథార్థన్యాసః | ద్యౌమూర్ధ్ని దైవతమ్ | దంతపంక్తావశ్వినౌ | ఉభే సంధ్యే చౌష్ఠౌ | ముఖమగ్నిః | జిహ్వా సరస్వతీ | గ్రీవాయాం తు బృహస్పతిః | స్తనయోర్వసవోఽష్టౌ | బాహ్వోర్మరుతః | హృదయే పర్జన్యః | ఆకాశముదరమ్ | నాభావంతరిక్షమ్ | కట్యోరింద్రాగ్నీ | జఘనే విజ్ఞానఘనః ప్రజాపతిః | కైలాసమలయే ఊరూ | విశ్వేదేవా జాన్వోః | జంఘాయాం కౌశికః | గుహ్యమయనే | ఊరూ పితరః | పాదౌ పృథివీ | వనస్పతయోఽంగులీషు | ఋషయో రోమాణి | నఖాని ముహూర్తాని | అస్థిషు గ్రహాః | అసృఙ్మాంసమృతవః || సంవత్సరా వై నిమిషమ్ | అహోరాత్రావాదిత్యశ్చంద్రమాః | ప్రవరాం దివ్యాం గాయత్రీం సహస్రనేత్రాం శరణమహం ప్రపద్యే ||",
            "ఓం తత్సవితుర్వరేణ్యాయ నమః | ఓం తత్పూర్వాజయాయ నమః | తత్ప్రాతరాదిత్యాయ నమః | తత్ప్రాతరాదిత్యప్రతిష్ఠాయై నమః ||",
            "ప్రాతరధీయానో రాత్రికృతం పాపం నాశయతి | సాయమధీయానో దివసకృతం పాపం నాశయతి | సాయం ప్రాతరధీయానో అపాపో భవతి | సర్వతీర్థేషు స్నాతో భవతి | సర్వైర్దేవైర్జ్ఞాతో భవతి | అవాచ్యవచనాత్పూతో భవతి | అభక్ష్యభక్షణాత్పూతో భవతి | అభోజ్యభోజనాత్పూతో భవతి | అచోష్యచోషణాత్పూతో భవతి | అసాధ్యసాధనాత్పూతో భవతి | దుష్ప్రతిగ్రహశతసహస్రాత్పూతో భవతి | సర్వప్రతిగ్రహాత్పూతో భవతి | పంక్తిదూషణాత్పూతో భవతి | అనృతవచనాత్పూతో భవతి | అథాఽబ్రహ్మచారీ బ్రహ్మచారీ భవతీ | అనేన హృదయేనాధీతేన క్రతుసహస్రేణేష్టం భవతి | షష్టిశతసహస్రగాయత్ర్యా జప్యాని ఫలాని భవంతి | అష్టౌ బ్రాహ్మణాన్ సమ్యగ్గ్రాహయేత్ | తస్య సిద్ధిర్భవతి | య ఇదం నిత్యమధీయానో బ్రాహ్మణః ప్రాతః శుచిః సర్వపాపైః ప్రముచ్యత ఇతి | బ్రహ్మలోకే మహీయతే ||",
            "ఇత్యాహ భగవాన్ శ్రీనారాయణః ||",
            "ఇతి శ్రీదేవీభాగవతే మహాపురాణే ద్వాదశస్కంధే శ్రీ గాయత్రీ హృదయం నామ చతుర్థోఽధ్యాయః ||"
          ],
          "url": "https://stotranidhi.com/sri-gayatri-hrudayam-in-telugu/",
          "totalVerses": 13,
          "language": "telugu",
          "createdAt": {
            "__datatype__": "timestamp",
            "value": "2025-11-28T04:35:04.193Z"
          },
          "updatedAt": {
            "__datatype__": "timestamp",
            "value": "2025-11-28T04:35:04.193Z"
          }
        }
      }
    }
  }
}