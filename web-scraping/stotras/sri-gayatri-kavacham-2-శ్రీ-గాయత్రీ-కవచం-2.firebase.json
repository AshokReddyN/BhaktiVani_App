{
  "version": 1,
  "createdAt": "2025-11-28T04:33:27.600Z",
  "source": "https://stotranidhi.com/sri-gayatri-kavacham-2-in-telugu/",
  "firebaseImport": {
    "__collections__": {
      "stotras": {
        "sri-gayatri-kavacham-2-శ్రీ-గాయత్రీ-కవచం-2": {
          "title": "Sri Gayatri Kavacham 2 – శ్రీ గాయత్రీ కవచం – 2",
          "content": [
            "అస్య శ్రీగాయత్రీ కవచస్య బ్రహ్మా ఋషిః అనుష్టుప్ ఛందః గాయత్రీ దేవతా భూః బీజం భువః శక్తిః స్వః కీలకం శ్రీగాయత్రీ ప్రీత్యర్థే జపే వినియోగః |",
            "ధ్యానం –\nపంచవక్త్రాం దశభుజాం సూర్యకోటిసమప్రభామ్ |\nసావిత్రీ బ్రహ్మవరదాం చంద్రకోటిసుశీతలామ్ || ౧ ||",
            "త్రినేత్రాం సితవక్త్రాం చ ముక్తాహారవిరాజితామ్ |\nవరాఽభయాంకుశకశాం హేమపాత్రాక్షమాలికామ్ || ౨ ||",
            "శంఖచక్రాబ్జయుగళం కరాభ్యాం దధతీ పరామ్ |\nసితపంకజసంస్థా చ హంసారూఢాం సుఖస్మితామ్ || ౩ ||",
            "ధ్యాత్వైవం మానసాంభోజే గాయత్రీకవచం జపేత్ || ౪ ||",
            "బ్రహ్మోవాచ |\nవిశ్వామిత్ర మహాప్రాజ్ఞ గాయత్రీకవచం శృణు |\nయస్య విజ్ఞానమాత్రేణ త్రైలోక్యం వశయేత్ క్షణాత్ || ౫ ||",
            "సావిత్రీ మే శిరః పాతు శిఖాయామమృతేశ్వరీ |\nలలాటం బ్రహ్మదైవత్యా భ్రువౌ మే పాతు వైష్ణవీ || ౬ ||",
            "కర్ణౌ మే పాతు రుద్రాణీ సూర్యా సావిత్రికాఽంబికే |\nగాయత్రీ వదనం పాతు శారదా దశనచ్ఛదౌ || ౭ ||",
            "ద్విజాన్ యజ్ఞప్రియా పాతు రసనాయాం సరస్వతీ |\nసాంఖ్యాయనీ నాసికా మే కపోలం చంద్రహాసినీ || ౮ ||",
            "చిబుకం వేదగర్భా చ కంఠం పాత్వఘనాశినీ |\nస్తనౌ మే పాతు ఇంద్రాణీ హృదయం బ్రహ్మవాదినీ || ౯ ||",
            "ఉదరం విశ్వభోక్త్రీ చ నాభిం పాతు సురప్రియా |\nజఘనం నారసింహీ చ పృష్ఠం బ్రహ్మాండధారిణీ || ౧౦ ||",
            "పార్శ్వౌ మే పాతు పద్మాక్షీ గుహ్యం మే గోత్రికాఽవతు |\nఊర్వోరోంకారరూపా చ జాన్వోః సంధ్యాత్మికాఽవతు || ౧౧ ||",
            "జంఘయోః పాతు చాఽక్షోభ్యా గుల్ఫయోర్బ్రహ్మశీర్షకా |\nసూర్యా పదద్వయం పాతు చంద్రా పాదాంగుళీషు చ || ౧౨ ||",
            "సర్వాంగం వేదమాతా చ పాతు మే సర్వదాఽనఘా |\nఇత్యేతత్ కవచం బ్రహ్మన్ గాయత్ర్యాః సర్వపావనమ్ || ౧౩ ||",
            "పుణ్యం పవిత్రం పాపఘ్నం సర్వరోగనివారణమ్ |\nత్రిసంధ్యం యః పఠేద్విద్వాన్ సర్వాన్ కామానవాప్నుయాత్ || ౧౪ ||",
            "సర్వశాస్త్రార్థతత్త్వజ్ఞః స భవేద్వేదవిత్తమః |\nసర్వయజ్ఞఫలం పుణ్యం బ్రహ్మాంతే సమవాప్నుయాత్ || ౧౫ ||",
            "ఇతి శ్రీవిశ్వామిత్రసంహితోక్తం శ్రీ గాయత్రీ కవచమ్ |"
          ],
          "url": "https://stotranidhi.com/sri-gayatri-kavacham-2-in-telugu/",
          "totalVerses": 17,
          "language": "telugu",
          "createdAt": {
            "__datatype__": "timestamp",
            "value": "2025-11-28T04:33:27.598Z"
          },
          "updatedAt": {
            "__datatype__": "timestamp",
            "value": "2025-11-28T04:33:27.598Z"
          }
        }
      }
    }
  }
}