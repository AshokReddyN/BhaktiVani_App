{
  "version": 1,
  "createdAt": "2025-11-27T17:12:57.231Z",
  "source": "https://stotranidhi.com/sri-gayatri-lahari-in-telugu/",
  "firebaseImport": {
    "__collections__": {
      "stotras": {
        "sri-gayatri-lahari-శ్రీ-గాయత్రీ-లహరీ": {
          "title": "Sri Gayatri Lahari – శ్రీ గాయత్రీ లహరీ",
          "content": [
            "అమందానందేనామరవరగృహే వాసనిరతాం\nనరం గాయంతం యా భువి భవభయాత్త్రాయత ఇహ |\nసురేశైః సంపూజ్యాం మునిగణనుతాం తాం సుఖకరీం\nనమామో గాయత్రీం నిఖిలమనుజాఘౌఘశమనీమ్ || ౧ ||",
            "అవామా సంయుక్తం సకలమనుజైర్జాప్యమభితీ\nహ్యపాయాత్పాయాద్భూరథ భువి భువః స్వః పదమితి |\nపదం తన్మే పాదావవతు సవితుశ్చైవ జఘనే\nవరేణ్యం శ్రోణిం మే సతతమవతాన్నాభిమపి చ || ౨ ||",
            "పదం భర్గో దేవస్య మమ హృదయం ధీమహి తథా\nగలం పాయాన్నిత్యం ధియ ఇహ పదం చైవ రసనామ్ |\nతథా నేత్రే యోఽవ్యాదలకమవతాన్నః పదమితి\nశిరోదేశం పాయాన్మమ తు పరితశ్చాంతిమపదమ్ || ౩ ||",
            "అయే దివ్యే దేవి త్రిదశనివహైర్వందితపదే\nన శేకుస్త్వాం స్తోతుం భగవతి మహాంతోఽపి మునయః |\nకథంకారం తర్హిస్తుతితతిరియం మే శుభతరా\nతథా పూర్ణా భూయాత్ త్రుటిపరియుతా భావరహితా || ౪ ||",
            "భజంతం నిర్వ్యాజం తవ సుఖదమంత్రం విజయినం\nజనం యావజ్జీవం జపతి జనని త్వం సుఖయసి |\nన వా కామం కాచిత్ కలుషకణికాఽపి స్పృశతి తం\nసంసారం సంసారం సరతి సహసా తస్య సతతమ్ || ౫ ||",
            "దధానాం హ్యాధానం సితకువలయాస్ఫాలనరుచాం\nస్వయం విభ్రాజంతీం త్రిభువనజనాహ్లాదనకరీమ్ |\nఅలం చాలం చాలం మమ చకితచిత్తం సుచపలం\nచలచ్చంద్రాస్యే త్వద్వదనరుచమాచామయ చిరమ్ || ౬ ||",
            "లలామే భాలే తే బహుతర విశాలేఽతి విమలే\nకలా చంచచ్చాంద్రీ రుచిరతిలకావేందుకలయా |\nనితాంతం గోమాయా నివిడ తమసో నాశ వ్యసనా\nతమో మే గాఢం హి హృదయసదనస్థం గ్లపయతు || ౭ ||",
            "అయే మాతః కిం తే చరణ శరణం సంశ్రయవతాం\nజనానామంతస్థో వృజిన హుతభుక్ ప్రజ్వలతి యః |\nతదస్యాశు సమ్యక్ ప్రశమనహితాయైవ విధృతం\nకరే పాత్రం పుణ్యం సలిలభరితం కాష్ఠరచితమ్ || ౮ ||",
            "అథాహోస్విన్మాతః సరిదధిపతేః సారమఖిలం\nసుధారూపం కూపం లఘుతరమనూపం కలయతి |\nస్వభక్తేభ్యో నిత్యం వితరసి జనోద్ధారిణి శుభే\nవిహీనే దీనేఽస్మిన్ మయ్యపి సకరుణాం కురు కృపామ్ || ౯ ||",
            "సదైవ త్వత్పాణౌ విధృతమరవిందం ద్యుతికరం\nత్విదం దర్శం దర్శం రవిశశిసమం నేత్రయుగళమ్ |\nవిచింత్య స్వాం వృత్తిం భ్రమవిషమజాలేఽస్తి పతితం\nఇదం మన్యే నో చేత్ కథమితి భవేదర్ధవికచమ్ || ౧౦ ||",
            "స్వయం మాతః కిం వా త్వమసి జలజానామపి ఖని-\n-ర్యతస్తే సర్వాంగం కమలమయమేవాస్తి కిము నో |\nతథా భీత్యా తస్మాచ్ఛరణముపయాతః కమలరాట్\nప్రయుంజానోఽశ్రాంతం భవతి తదిహైవాసనవిధౌ || ౧౧ ||",
            "దివౌకోభిర్వంద్యే వికసిత సరోజాక్షి సుఖదే\nకృపాదృష్టేర్వృష్టిః సునిపతతి యస్యోపరి తవ |\nతదీయాం వాంఛాం హి ద్రుతమను విదధాసి సఫలాం\nఅతోమంతోస్తంతూన్ మమ సపది ఛిత్వాఽంబ సుఖయ || ౧౨ ||",
            "కరేఽక్షాణాం మాలా ప్రవిలసతి యా తేఽతివిమలే\nకిమర్థం సా కాన్ వా గణయసి జనాన్ భక్తి నిరతాన్ |\nజపంతీ కం మంత్రం ప్రశమయసి దుఃఖం జనిజుషా\nమయే కా వా వాంఛా భవతి తవ త్వత్ర సువరదే || ౧౩ ||",
            "న మన్యే ధన్యేఽహం త్వవితథమిదం లోకగదితం\nమమాత్రోక్తిర్మత్వా కమలపతి ఫుల్లం తవ కరమ్ |\nవిజృంభా సంయుక్త ద్యుతిమిదమభి కోకనదమి-\n-త్యరం జానానేయం మధుకరతతి సంవిలసతి || ౧౪ ||",
            "మహామోహాంభోధౌ మమ నిపతితా జీవనతరి-\n-ర్నిరాలంబా దోలా చలతి దురవస్థామధిగతా |\nజలావర్త వ్యాలో గ్రసితుమభితో వాంఛతి చ తాం\nకరాలంబం దత్వా భగవతి ద్రుతం తారయ శివే || ౧౫ ||",
            "దధానాసిత్వం యత్ స్వవపుషి పయోధార యుగల-\n-మితి శ్రుత్వా లోకైర్మమ మనసి చింతా సమభవత్ |\nకథం స్యాత్ సా తస్మాదలక లతికా మస్తక భువి\nశిరోద్యౌ హృద్యేయం జలదపటలీ ఖేలతి కిల || ౧౬ ||",
            "తథా తత్రైవోపస్థితమపి నిశీథిన్యధిపతేః\nప్రపశ్యామి శ్యామే సహ సహచరైస్తారక గణైః |\nఅహోరాత్ర క్రీడా పరవశమితాస్తేఽపి చకితా-\n-శ్చిరం చిక్రీడంతే తదపి మహదాశ్చర్యచరితమ్ || ౧౭ ||",
            "యదాహుస్తం ముక్తా పటల జటితం రత్నముకుటం\nన ధత్తే తేషాం సా వచనరచనా సాధుపదవీమ్ |\nనిశైషా కేశాస్తు నహి విగత వేశా ధ్రువమితి\nప్రసన్నాఽధ్యాసన్నా విధుపరిషదేషా విలసతి || ౧౮ ||",
            "త్రిబీజే హే దేవి త్రిప్రణవసహితే త్ర్యక్షరయుతే\nత్రిమాత్రా రాజంతే భువనవిభవే హ్యోమితిపదే |\nత్రికాలం సంసేవ్యే త్రిగుణవతి చ త్రిస్వరమయి\nత్రిలోకేశైః పూజ్యే త్రిభువనభయాత్త్రాహి సతతమ్ || ౧౯ ||",
            "న చంద్రో నైవేమే నభసి వితతా తారకగణాః\nత్విషాం రాశీ రమ్యా తవ చరణయోరంబునిచయే |\nపతిత్వా కల్లోలైః సహ పరిచయాద్విస్తృతిమితా\nప్రభా సైవాఽనంతా గగనముకురే దీవ్యతి సదా || ౨౦ ||",
            "త్వమేవ బ్రహ్మాణీ త్వమసి కమలా త్వం నగసుతా\nత్రిసంధ్యం సేవంతే చరణయుగళం యే తవ జనాః |\nజగజ్జాలే తేషాం నిపతిత జనానామిహ శుభే\nసముద్ధారార్థం కిం మతిమతి మతిస్తే న భవతి || ౨౧ ||",
            "అనేకైః పాపౌఘైర్లులిత వపుషం శోక సహితం\nలుఠంతం దీనం మాం విమల పదయో రేణుషు తవ |\nగలద్బాష్పం శశ్వద్ జనని సహసాశ్వాసనవచో\nబ్రువాణోత్తిష్ఠ త్వం అమృతకణికాం పాస్యసి కదా || ౨౨ ||",
            "న వా మాదృక్ పాపీ న హి తవ సమా పాపహరణీ\nన దుర్బుద్ధిర్మాదృక్ న చ తవ సమా ధీ వితరిణీ |\nన మాదృగ్ గర్విష్ఠో న హి తవ సమా గర్వహరణీ\nహృది స్మృత్వా హ్యేవం మయి కురు యథేచ్ఛా తవ యథా || ౨౩ ||",
            "దరీధర్తి స్వాంతేఽక్షర వర చతుర్వింశతిమితం\nత్వదంతర్మంత్రం యత్త్వయి నిహిత చేతో హి మనుజః |\nసమంతాద్భాస్వంతం భవతి భువి సంజీవనవనం\nభవాంభోధేః పారం వ్రజతి స నితరాం సుఖయుతః || ౨౪ ||",
            "భగవతి లహరీయం రుద్రదేవ ప్రణీతా\nతవ చరణసరోజే స్థాప్యతే భక్తిభావైః |\nకుమతితిమిరపంకస్యాంకమగ్నం సశంకం\nఅయి ఖలు కురు దత్వా వీతశంకం స్వమంకమ్ || ౨౫ ||",
            "ఇతి శ్రీ రుద్రదేవ విరచిత శ్రీ గాయత్రీ లహరీ ||"
          ],
          "url": "https://stotranidhi.com/sri-gayatri-lahari-in-telugu/",
          "totalVerses": 26,
          "language": "telugu",
          "createdAt": {
            "__datatype__": "timestamp",
            "value": "2025-11-27T17:12:57.229Z"
          },
          "updatedAt": {
            "__datatype__": "timestamp",
            "value": "2025-11-27T17:12:57.229Z"
          }
        }
      }
    }
  }
}