{
  "version": 1,
  "createdAt": "2025-11-28T04:34:10.516Z",
  "source": "https://stotranidhi.com/sri-gayatri-panjara-stotram-in-telugu/",
  "firebaseImport": {
    "__collections__": {
      "stotras": {
        "sri-gayatri-panjara-stotram-శ్రీ-గాయత్రీ-పంజర-స్తో": {
          "title": "Sri Gayatri Panjara Stotram – శ్రీ గాయత్రీ పంజర స్తోత్రం (సావిత్రీ పంజరం)",
          "content": [
            "భగవంతం దేవదేవం బ్రహ్మాణం పరమేష్ఠినమ్ |\nవిధాతారం విశ్వసృజం పద్మయోనిం ప్రజాపతిమ్ || ౧ ||",
            "శుద్ధస్ఫటికసంకాశం మహేంద్రశిఖరోపమమ్ |\nబద్ధపింగజటాజూటం తడిత్కనకకుండలమ్ || ౨ ||",
            "శరచ్చంద్రాభవదనం స్ఫురదిందీవరేక్షణమ్ |\nహిరణ్మయం విశ్వరూపముపవీతాజినావృతమ్ || ౩ ||",
            "మౌక్తికాభాక్షవలయస్తంత్రీలయసమన్వితః |\nకర్పూరోద్ధూళితతనుం స్రష్టారం నేత్రగోచరమ్ || ౪ ||",
            "వినయేనోపసంగమ్య శిరసా ప్రణిపత్య చ |\nనారదః పరిపప్రచ్ఛ దేవర్షిగణమధ్యగః || ౫ ||",
            "నారద ఉవాచ |\nభగవన్ దేవదేవేశ సర్వజ్ఞ కరుణానిధే |\nశ్రోతుమిచ్ఛామి తత్తత్వం భోగమోక్షైకసాధనమ్ || ౬ ||",
            "ఐశ్వర్యస్య సమగ్రస్య ఫలదం ద్వంద్వవర్జితమ్ |\nబ్రహ్మహత్యాదిపాపఘ్నం పాపాద్యరిభయాపహమ్ || ౭ ||",
            "యదేకం నిష్కళం సూక్ష్మం నిరంజనమనామయమ్ |\nయత్తే ప్రియతమం లోకే తన్మే బ్రూహి పితర్మమ || ౮ ||",
            "బ్రహ్మోవాచ |\nశృణు నారద వక్ష్యామి బ్రహ్మమూలం సనాతనమ్ |\nసృష్ట్యాదౌ మన్ముఖే క్షిప్తం దేవదేవేన విష్ణునా || ౯ ||",
            "ప్రపంచబీజమిత్యాహురుత్పత్తిస్థితిహేతుకమ్ |\nపురా మయా తు కథితం కశ్యపాయ సుధీమతే || ౧౦ ||",
            "సావిత్రీపంజరం నామ రహస్యం నిగమత్రయే |\nఋష్యాదికం చ దిగ్వర్ణం సాంగావరణకం క్రమాత్ || ౧౧ ||",
            "వాహనాయుధమంత్రాస్త్రమూర్తిధ్యానసమన్వితమ్ |\nస్తోత్రం శృణు ప్రవక్ష్యామి తవ స్నేహాచ్చ నారద || ౧౨ ||",
            "బ్రహ్మనిష్ఠాయ దేయం స్యాదదేయం యస్య కస్యచిత్ |\nఆచమ్య నియతః పశ్చాదాత్మధ్యానపురఃసరమ్ || ౧౩ ||",
            "ఓమిత్యాదౌ విచింత్యాథ వ్యోమహేమాబ్జసంస్థితమ్ |\nధర్మకందగతజ్ఞానాదైశ్వర్యాష్టదళాన్వితమ్ || ౧౪ ||",
            "వైరాగ్యకర్ణికాధీనాం ప్రణవగ్రహమధ్యగామ్ |\nబ్రహ్మవేదిసమాయుక్తాం చైతన్యపురమధ్యగామ్ || ౧౫ ||",
            "తత్త్వహంససమాకీర్ణాం శబ్దపీఠే సుసంస్థితామ్ |\nనాదబిందుకళాతీతాం గోపురైరపి సంవృతామ్ || ౧౬ ||",
            "విద్యాఽవిద్యాఽమృతత్వాది ప్రకారైరపిసంవృతామ్ |\nనిగమార్గళసంఛన్నాం నిర్గుణద్వారవాటికామ్ || ౧౭ ||",
            "చతుర్వర్గఫలోపేతాం మహాకల్పవనైర్వృతామ్ |\nసాంద్రానందసుధాసింధునిగమద్వారవాటికామ్ || ౧౮ ||",
            "ధ్యానధారణయోగాది తృణగుల్మలతావృతామ్ |\nసదసచ్చిత్స్వరూపాఖ్య మృగపక్షిసమాకులామ్ || ౧౯ ||",
            "విద్యాఽవిద్యావిచారాఖ్యలోకాలోకాచలావృతామ్ |\nపంచీకరణపంచోత్థభూతతత్త్వనివేదితామ్ || ౨౦ ||",
            "అవికారసమాశ్లిష్టనిజధ్యానగుణావృతామ్ |\nవేదోపనిషదర్థాఖ్య దేవర్షిగణసేవితామ్ || ౨౧ ||",
            "ఇతిహాసగ్రహగణైః సదారైరభివందితామ్ |\nగాథాప్సరోభిర్యక్షైశ్చ గణకిన్నరసేవితామ్ || ౨౨ ||",
            "నారసింహముఖైశ్చాపి పురుషైః కల్పచారణైః |\nకృతగానవినోదాదికథాలాపనతత్పరామ్ || ౨౩ ||",
            "తదిత్యవాఙ్మనోగమ్యతేజోరూపధరాం పరామ్ |\nజగతః ప్రసవిత్రీం తాం సవితుః సృష్టికారిణీమ్ || ౨౪ ||",
            "వరేణ్యమిత్యన్నమయీం పురుషార్థఫలప్రదామ్ |\nఅవిద్యావర్ణవర్జ్యాం చ తేజోవద్భర్గసంజ్ఞికామ్ || ౨౫ ||",
            "దేవస్య సచ్చిదానంద పరబ్రహ్మరసాత్మికామ్ |\nధీమహ్యహం స వై తద్వద్బ్రహ్మాద్వైతస్వరూపిణీమ్ || ౨౬ ||",
            "ధియో యో నస్తు సవితా ప్రచోదయాదుపాసితామ్ |\nపరోఽసౌ సవితా సాక్షాద్దేవోనిర్హరణాయ చ || ౨౭ ||",
            "పరోరజస ఇత్యాది పరబ్రహ్మాత్మసావదోమ్ |\nఆపో జ్యోతిరితి ద్వాభ్యాం పాంచభౌతికసంజ్ఞికామ్ || ౨౮ ||",
            "రసోఽమృతం బ్రహ్మపదైస్తాం నిత్యాం తాపినీం పరామ్ |\nభూర్భువఃసువరిత్యేతైర్నిగమత్వప్రకాశికామ్ || ౨౯ ||",
            "మహర్జనస్తపఃసత్యలోకోపరిసుసంస్థితామ్ |\nతాదృగస్యా విరాడ్రూపం రహస్యం ప్రవదామ్యహమ్ || ౩౦ ||",
            "వ్యోమకేశాకులాకాశ ద్యోకిరీటవిరాజితామ్ |\nతటిద్భ్రుకుటినాక్రాంతవిధివిష్ణుశివార్చితామ్ || ౩౧ ||",
            "గురుభార్గవకర్ణాంతాం సోమసూర్యాగ్నిలోచనామ్ |\nఇడాపింగళసౌషుమ్ణ వామనాసాపుటాన్వితామ్ || ౩౨ ||",
            "సంధ్యాద్విరోష్ఠపుటితాం లసద్వాగ్భవజిహ్వికామ్ |\nసంధ్యాసౌ ద్యుమణేః కంఠలసద్బాహుసమన్వితామ్ || ౩౩ ||",
            "పర్జన్యహృదయాసక్తవసుసుస్తనమండలామ్ |\nఆకాశోదరవిత్రస్తనాభ్యవాంతరదేశికామ్ || ౩౪ ||",
            "ప్రాజాపత్యాఖ్యజఘనామింద్రాణీకటిసంజ్ఞికామ్ |\nఊరూ మలయమేరుభ్యాం శోభమానాం సురద్విషమ్ || ౩౫ ||",
            "జానునీ జహ్నుకుశికౌ వైశ్వదేవలసద్భుజామ్ |\nఅయనద్వయజంఘాద్యసురాద్యపితృసంజ్ఞికామ్ || ౩౬ ||",
            "పదాంఘ్రినఖరోమాళిభూతలద్రుమలాంఛితామ్ |\nగ్రహరాశ్యర్క్షదేవర్షిమూర్తిం చ పరసంజ్ఞికామ్ || ౩౭ ||",
            "తిథిమాసర్తువర్షాఖ్యసుకేతునిమిషాత్మికామ్ |\nఅహోరాత్రార్ధమాసాఖ్యామార్యాం చంద్రమసాత్మికామ్ || ౩౮ ||",
            "మాయాకల్పితవైచిత్ర్యసంధ్యాచ్ఛాదనసంవృతామ్ |\nజ్వలత్కాలానలప్రఖ్యాం తడిత్కోటిసమప్రభామ్ || ౩౯ ||",
            "కోటిసూర్యప్రతీకాశాం చంద్రకోటిసుశీతలామ్ |\nసుధామండలమధ్యస్థాం సాంద్రానందామృతాత్మికామ్ || ౪౦ ||",
            "వాగతీతాం మనోరమ్యాం వరదాం వేదమాతరమ్ |\nచరాచరమయీం నిత్యాం బ్రహ్మాక్షరసమన్వితామ్ || ౪౧ ||",
            "ధ్యాత్వా స్వాత్మన్యభేదేన బ్రహ్మపంజరమారభేత్ |\nపంజరస్య ఋషిశ్చాహం ఛందో వికృతిరుచ్యతే || ౪౨ ||",
            "దేవతా చ పరో హంసః పరబ్రహ్మాధిదేవతా |\nప్రణవో బీజశక్తిః స్యాదోం కీలకముదాహృతమ్ || ౪౩ ||",
            "తత్తత్త్వం ధీమహి క్షేత్రం ధియోఽస్త్రం యః పరం పదమ్ |\nమంత్రమాపో జ్యోతిరితి యోనిర్హంసః సవేధకమ్ || ౪౪ ||",
            "వినియోగస్తు సిద్ధ్యర్థం పురుషార్థచతుష్టయే |\nతతస్తైరంగషట్కం స్యాత్తైరేవ వ్యాపకత్రయమ్ || ౪౫ ||",
            "పూర్వోక్తదేవతాం ధ్యాయేత్సాకారగుణసంయుతామ్ |\nపంచవక్త్రాం దశభుజాం త్రిపంచనయనైర్యుతామ్ || ౪౬ ||",
            "ముక్తావిద్రుమసౌవర్ణామోషధీశసమాననామ్ |\nవాణీం పరాం రమాం మాయాం చామరైర్దర్పణైర్యుతామ్ || ౪౭ ||",
            "షడంగదేవతామంత్రై రూపాద్యవయవాత్మికామ్ |\nమృగేంద్రవృషపక్షీంద్రమృగహంసాసనస్థితామ్ || ౪౮ ||",
            "అర్ధేందుబద్ధముకుటకిరీటమణికుండలామ్ |\nరత్నతాటంకమాంగళ్యపరగ్రైవేయనూపురామ్ || ౪౯ ||",
            "అంగుళీయకకేయూరకంకణాద్యైరలంకృతామ్ |\nదివ్యస్రగ్వస్త్రసంఛన్నరవిమండలమధ్యగామ్ || ౫౦ ||",
            "వరాఽభయాబ్జయుగళాం శంఖచక్రగదాంకుశామ్ |\nశుభ్రం కపాలం దధతీం వహంతీమక్షమాలికామ్ || ౫౧ ||",
            "గాయత్రీం వరదాం దేవీం సావిత్రీం వేదమాతరమ్ |\nఆదిత్యపథగాం దేవీం స్మరేద్బ్రహ్మస్వరూపిణీమ్ || ౫౨ ||",
            "విచిత్రమంత్రజననీం స్మరేద్విద్యాం సరస్వతీమ్ |\nత్రిపదా ఋఙ్మయీ పూర్వా ముఖీ బ్రహ్మాస్త్రసంజ్ఞికా || ౫౩ ||",
            "చతుర్వింశతితత్త్వాఖ్యా పాతు ప్రాచీం దిశం మమ |\nచతుష్పాదా యజుర్బ్రహ్మదండాఖ్యా పాతు దక్షిణా || ౫౪ ||",
            "షట్త్రింశత్తత్త్వయుక్తా సా పాతు మే దక్షిణాం దిశమ్ |\nప్రత్యఙ్ముఖీ పంచపదీ పంచాశత్తత్త్వరూపిణీ || ౫౫ ||",
            "పాతు ప్రతీచీమనిశం సామబ్రహ్మశిరోంకితా |\nసౌమ్యా బ్రహ్మస్వరూపాఖ్యా సాథర్వాంగిరసాత్మికా || ౫౬ ||",
            "ఉదీచీం షట్పదా పాతు చతుఃషష్టికళాత్మికా |\nపంచాశత్తత్త్వరచితా భవపాదా శతాక్షరీ || ౫౭ ||",
            "వ్యోమాఖ్యా పాతు మే చోర్ధ్వం దిశం వేదాంగసంస్థితా |\nవిద్యున్నిభా బ్రహ్మసంజ్ఞా మృగారూఢా చతుర్భుజా || ౫౮ ||",
            "చాపేషుచర్మాసిధరా పాతు మే పావకీం దిశమ్ |\nబ్రాహ్మీ కుమారీ గాయత్రీ రక్తాంగీ హంసవాహినీ || ౫౯ ||",
            "బిభ్రత్కమండల్వక్షస్రక్స్రువాన్మే పాతు నైరృతీమ్ |\nచతుర్భుజా వేదమాతా శుక్లాంగీ వృషవాహినీ || ౬౦ ||",
            "వరాఽభయకపాలాక్షస్రగ్విణీ పాతు మారుతీమ్ |\nశ్యామా సరస్వతీ వృద్ధా వైష్ణవీ గరుడాసనా || ౬౧ ||",
            "శంఖారాబ్జాభయకరా పాతు శైవీం దిశం మమ |\nచతుర్భుజా వేదమాతా గౌరాంగీ సింహవాహనా || ౬౨ ||",
            "వరాభయాబ్జయుగళైర్భుజైః పాత్వధరాం దిశమ్ |\nతత్తత్పార్శ్వస్థితాః స్వస్వవాహనాయుధభూషణాః || ౬౩ ||",
            "స్వస్వదిక్షు స్థితాః పాంతు గ్రహశక్త్యంగదేవతాః |\nమంత్రాధిదేవతారూపా ముద్రాధిష్ఠానదేవతాః || ౬౪ ||",
            "వ్యాపకత్వేన పాత్వస్మానాపహృత్తలమస్తకీ |\nతత్పదం మే శిరః పాతు ఫాలం మే సవితుఃపదమ్ || ౬౫ ||",
            "వరేణ్యం మే దృశౌ పాతు శ్రుతిం భర్గః సదా మమ |\nఘ్రాణం దేవస్య మే పాతు పాతు ధీమహి మే ముఖమ్ || ౬౬ ||",
            "జిహ్వాం మమ ధియః పాతు కంఠం మే పాతు యఃపదమ్ |\nనః పదం పాతు మే స్కంధౌ భుజౌ పాతు ప్రచోదయాత్ || ౬౭ ||",
            "కరౌ మే చ పరః పాతు పాదౌ మే రజసోఽవతు |\nసా మే నాభిం సదా పాతు కటిం వై పాతుమేవదోమ్ || ౬౮ ||",
            "ఓమాపః సక్థినీ పాతు గుహ్యం జ్యోతిః సదా మమ |\nఊరూ మమ రసః పాతు జానునీ అమృతం మమ || ౬౯ ||",
            "జంఘే బ్రహ్మపదం పాతు గుల్ఫౌ భూః పాతు మే సదా |\nపాదౌ మమ భువః పాతు సువః పాత్వఖిలం వపుః || ౭౦ ||",
            "రోమాణి మే మహః పాతు లోమకం పాతు మే జనః |\nప్రాణాంశ్చ ధాతుతత్త్వాని తదీశః పాతు మే తపః || ౭౧ ||",
            "సత్యం పాతు మమాయూంషి హంసో వృద్ధిం చ పాతు మే |\nశుచిషత్పాతు మే శుక్రం వసుః పాతు శ్రియం మమ || ౭౨ ||",
            "మతిం పాత్వంతరిక్షసద్ధోతా దానం చ పాతు మే |\nవేదిషత్పాతు మే విద్యామతిథిః పాతు మే గృహమ్ || ౭౩ ||",
            "ధర్మం దురోణసత్పాతు నృషత్పాతు వధూం మమ |\nవరసత్పాతు మే మాయాఽమృతసత్పాతు మే సుతాన్ || ౭౪ ||",
            "వ్యోమసత్పాతు మే బంధూన్ భ్రాతౄనబ్జశ్చ పాతు మే |\nపశూన్మే పాతు గోజాశ్చ ఋతజాః పాతు మే భువమ్ || ౭౫ ||",
            "సర్వం మే అద్రిజా పాతు యానం మే పాత్వృతం సదా |\nమమ సర్వం బృహత్పాతు విభురోం పాతు సర్వదా || ౭౬ ||",
            "అనుక్తమథ యత్స్థానం శరీరాంతర్బహిశ్చ యత్ |\nతత్సర్వం పాతు మే నిత్యం హంసః సోఽహమహర్నిశమ్ || ౭౭ ||",
            "ఇదం తు కథితం సమ్యఙ్మయా తే బ్రహ్మపంజరమ్ |\nసంధ్యయోః ప్రత్యహం భక్త్యా జపకాలే విశేషతః || ౭౮ ||",
            "ధారయేద్ద్విజవర్యో యః శ్రావయేద్వా సమాహితః |\nస విష్ణుః స శివః సోఽహం సోఽక్షరః స విరాట్ స్వరాట్ || ౭౯ ||",
            "శతాక్షరాత్మకం దేవ్యా నామాష్టావింశతిః శతమ్ |\nశృణు వక్ష్యామి తత్సర్వమతి గుహ్యం సనాతనమ్ || ౮౦ ||",
            "భూతిదా భువనా వాణీ వసుధా సుమనా మహీ |\nతుర్యా శోభా ద్విజప్రీతా కామధుక్ భక్తసిద్ధిదా || ౮౧ ||",
            "విశ్వా చ విజయా వేద్యా సంధ్యా బ్రాహ్మీ సరస్వతీ |\nహరిణీ జననీ నందా సవిసర్గా తపస్వినీ || ౮౨ ||",
            "పయస్వినీ సతీ త్యాగా చైందవీ సత్యవీ రసా |\nశైవీ లాస్యప్రియా తుష్టా జప్యా సత్యా సతీ ధ్రువా || ౮౩ ||",
            "భక్తవశ్యా చ గాయత్రీ భీమా విష్ణుప్రియా జయా |\nవిశ్వా తుర్యా పరా రేచ్యా నిర్ఘృణీ యమినీ భవా || ౮౪ ||",
            "గోవేద్యా చ జరిష్ఠా చ స్కందినీ ధీర్మతిర్హిమా |\nఅనంతా రవిమధ్యస్థా సావిత్రీ బ్రాహ్మణీ త్రయీ || ౮౫ ||",
            "అపర్ణా చండికా ధ్యేయా మనుశ్రేష్ఠా చ సాత్వికీ |\nభీషణా యోగినీ పక్షీ నదీ ప్రజ్ఞా చ చోదినీ || ౮౬ ||",
            "ధనినీ యామినీ పద్మా రోహిణీ రమణీ ఋషిః |\nబ్రహ్మిష్ఠా భక్తిగమ్యా చ కామదా బలదా వసుః || ౮౭ ||",
            "ఆద్యా వర్ణమయీ హృద్యా లక్ష్మీః శాంతా రమాఽచ్యుతా |\nసేనాముఖీ సామమయీ బహుళా దోషవర్జితా || ౮౮ ||",
            "సర్వకామదుఘా సోమోద్భవాఽహంకారవర్జితా |\nతత్పరా సుఖదా సిద్ధిః వేద్యా పూజ్యా ప్రసాదినీ || ౮౯ ||",
            "విప్రప్రసాదినీ పూజ్యా విశ్వవంద్యా వినోదినీ |\nద్విపదా చ చతుష్పాదా త్రిపదా చైవ షట్పదా || ౯౦ ||",
            "అష్టాపదీ నవపదీ సా సహస్రాక్షరాత్మికా |\nఅమోఘఫలదాఽనాదిః సర్వా సర్వాంగసుందరీ || ౯౧ ||",
            "శర్వాణీ వైష్ణవీ చంద్రచూడా త్రిణయనా క్షమా |\nవిశ్వమాతా త్రయీసారా త్రికాలజ్ఞానరూపిణీ || ౯౨ ||",
            "చంద్రమండలమధ్యస్థా భక్తపాపవినాశినీ |\nవరదా ఛందసాం మాతా బ్రాహ్మణ్యపదదాయినీ || ౯౩ ||",
            "య ఇదం పరమం గుహ్యం సావిత్రీమంత్రపంజరమ్ |\nనామాష్టవింశతిశతం శృణుయాచ్ఛ్రావయేత్పఠేత్ || ౯౪ ||",
            "మర్త్యానామమృతత్త్వాయ భీతానామభయాయ చ |\nమోక్షాయ చ ముముక్షూణాం శ్రీకామానాం శ్రియే సదా || ౯౫ ||",
            "విజయాయ యుయుత్సూనాం వ్యాధితానామరోగకృత్ |\nవశ్యాయ వశ్యకామానాం విద్యాయై వేదకామినామ్ || ౯౬ ||",
            "ద్రవిణాయ దరిద్రాణాం పాపినాం పాపశాంతయే |\nవాదినాం వాదవిజయే కవీనాం కవితాప్రదమ్ || ౯౭ ||",
            "అన్నాయ క్షుధితానాం చ స్వర్గాయ స్వర్గమిచ్ఛతామ్ |\nపశుభ్యః పశుకామానాం పుత్రేభ్యః పుత్రకాంక్షిణామ్ || ౯౮ ||",
            "క్లేశినాం శోకశాంత్యర్థం నృణాం శత్రుభయాయ చ |\nరాజవశ్యాయ ద్రష్టవ్యం పంజరం నృపసేవినామ్ || ౯౯ ||",
            "భక్త్యర్థం విష్ణుభక్తానాం విష్ణోః సర్వాంతరాత్మని |\nనాయకం విధిసృష్టానాం శాంతయే భవతి ధ్రువమ్ || ౧౦౦ ||",
            "నిఃస్పృహాణాం నృణాం ముక్తిః శాశ్వతీ భవతీ ధ్రువమ్ |\nజప్యం త్రివర్గసంయుక్తం గృహస్థేన విశేషతః || ౧౦౧ ||",
            "మునీనాం జ్ఞానసిద్ధ్యర్థం యతీనాం మోక్షసిద్ధయే |\nఉద్యంతం చంద్రకిరణముపస్థాయ కృతాంజలిః || ౧౦౨ ||",
            "కాననే వా స్వభవనే తిష్ఠంఛుద్ధో జపేదిదమ్ |\nసర్వాన్కామానవాప్నోతి తథైవ శివసన్నిధౌ || ౧౦౩ ||",
            "మమ ప్రీతికరం దివ్యం విష్ణుభక్తివివర్ధనమ్ |\nజ్వరార్తానాం కుశాగ్రేణ మార్జయేత్కుష్ఠరోగిణామ్ || ౧౦౪ ||",
            "మృగమంగం యథాలింగం కవచేన తు సాధకః |\nమండలేన విశుద్ధ్యేత సర్వరోగైర్న సంశయః || ౧౦౫ ||",
            "మృతప్రజా చ యా నారీ జన్మవంధ్యా తథైవ చ |\nకన్యాదివంధ్యా యా నారీ తాసామంగం ప్రమార్జయేత్ || ౧౦౬ ||",
            "తాస్తాః సంవత్సరాదర్వాగ్ధ్రియేయుర్గర్భముత్తమమ్ |\nపతివిద్వేషిణీ యా స్త్రీ అంగం తస్యాః ప్రమార్జయేత్ || ౧౦౭ ||",
            "తమేవ భజతే సా స్త్రీ పతిం కామవశం నయేత్ |\nఅశ్వత్థే రాజవశ్యార్థం బిల్వమూలే సురూపభాక్ || ౧౦౮ ||",
            "పాలాశమూలే విద్యార్థీ తేజస్వ్యభిముఖో రవేః |\nకన్యార్థీ చండికాగేహే జపేచ్ఛత్రుభయాయ చ || ౧౦౯ ||",
            "శ్రీకామో విష్ణుగేహే చ ఉద్యానే స్త్రీర్వశీ భవేత్ |\nఆరోగ్యార్థే స్వగేహే చ మోక్షార్థీ శైలమస్తకే || ౧౧౦ ||",
            "సర్వకామో విష్ణుగేహే మోక్షార్థీ యత్ర కుత్రచిత్ |\nజపారంభే తు హృదయం జపాంతే కవచం పఠేత్ || ౧౧౧ ||",
            "కిమత్ర బహునోక్తేన శృణు నారద తత్త్వతః |\nయం యం చింతయతే నిత్యం తం తం ప్రాప్నోతి నిశ్చితమ్ || ౧౧౨ ||",
            "ఇతి శ్రీమద్వసిష్ఠసంహితాయాం బ్రహ్మనారదసంవాదే శ్రీ గాయత్రీ పంజర స్తోత్రమ్ |"
          ],
          "url": "https://stotranidhi.com/sri-gayatri-panjara-stotram-in-telugu/",
          "totalVerses": 113,
          "language": "telugu",
          "createdAt": {
            "__datatype__": "timestamp",
            "value": "2025-11-28T04:34:10.514Z"
          },
          "updatedAt": {
            "__datatype__": "timestamp",
            "value": "2025-11-28T04:34:10.514Z"
          }
        }
      }
    }
  }
}