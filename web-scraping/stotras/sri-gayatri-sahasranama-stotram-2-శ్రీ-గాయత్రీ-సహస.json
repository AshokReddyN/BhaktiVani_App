{
  "title": "Sri Gayatri Sahasranama Stotram 2 – శ్రీ గాయత్రీ సహస్రనామ స్తోత్రం – ౨",
  "content": [
    "ధ్యానం –\nముక్తావిద్రుమహేమనీలధవళచ్ఛాయైర్ముఖైస్త్రీక్షణైః\nయుక్తామిందునిబద్ధరత్నమకుటాం తత్త్వార్థవర్ణాత్మికామ్ |\nగాయత్రీం వరదాఽభయాంకుశకశాః శుభ్రం కపాలం గదాం\nశంఖం చక్రమథారవిందయుగళం హస్తైర్వహంతీం భజే ||",
    "అథ స్తోత్రం –\nతత్కారరూపా తత్త్వజ్ఞా తత్పదార్థస్వరూపిణీ |\nతపస్స్వ్యాధ్యాయనిరతా తపస్విజనసన్నుతా || ౧ ||",
    "తత్కీర్తిగుణసంపన్నా తథ్యవాక్చ తపోనిధిః |\nతత్త్వోపదేశసంబంధా తపోలోకనివాసినీ || ౨ ||",
    "తరుణాదిత్యసంకాశా తప్తకాంచనభూషణా |\nతమోఽపహారిణీ తంత్రీ తారిణీ తారరూపిణీ || ౩ ||",
    "తలాదిభువనాంతఃస్థా తర్కశాస్త్రవిధాయినీ |\nతంత్రసారా తంత్రమాతా తంత్రమార్గప్రదర్శినీ || ౪ ||",
    "తత్త్వా తంత్రవిధానజ్ఞా తంత్రస్థా తంత్రసాక్షిణీ |\nతదేకధ్యాననిరతా తత్త్వజ్ఞానప్రబోధినీ || ౫ ||",
    "తన్నామమంత్రసుప్రీతా తపస్విజనసేవితా |\nసకారరూపా సావిత్రీ సర్వరూపా సనాతనీ || ౬ ||",
    "సంసారదుఃఖశమనీ సర్వయాగఫలప్రదా |\nసకలా సత్యసంకల్పా సత్యాసత్యప్రదాయినీ || ౭ ||",
    "సంతోషజననీ సారా సత్యలోకనివాసినీ |\nసముద్రతనయారాధ్యా సామగానప్రియా సతీ || ౮ ||",
    "సమానా సామదేవీ చ సమస్తసురసేవితా |\nసర్వసంపత్తిజననీ సద్గుణా సకలేష్టదా || ౯ ||",
    "సనకాదిమునిధ్యేయా సమానాధికవర్జితా |\nసాధ్యా సిద్ధా సుధావాసా సిద్ధిః సాధ్యప్రదాయినీ || ౧౦ ||",
    "సద్యుగారాధ్యనిలయా సముత్తీర్ణా సదాశివా |\nసర్వవేదాంతనిలయా సర్వశాస్త్రార్థగోచరా || ౧౧ ||",
    "సహస్రదళపద్మస్థా సర్వజ్ఞా సర్వతోముఖీ |\nసమయా సమయాచారా సదసద్గ్రంథిభేదినీ || ౧౨ ||",
    "సప్తకోటిమహామంత్రమాతా సర్వప్రదాయినీ |\nసగుణా సంభ్రమా సాక్షీ సర్వచైతన్యరూపిణీ || ౧౩ ||",
    "సత్కీర్తిః సాత్త్వికీ సాధ్వీ సచ్చిదానందరూపిణీ |\nసంకల్పరూపిణీ సంధ్యా సాలగ్రామనివాసినీ || ౧౪ ||",
    "సర్వోపాధివినిర్ముక్తా సత్యజ్ఞానప్రబోధినీ |\nవికారరూపా విప్రశ్రీర్విప్రారాధనతత్పరా || ౧౫ ||",
    "విప్రప్రీర్విప్రకల్యాణీ విప్రవాక్యస్వరూపిణీ |\nవిప్రమందిరమధ్యస్థా విప్రవాదవినోదినీ || ౧౬ ||",
    "విప్రోపాధివినిర్భేత్రీ విప్రహత్యావిమోచనీ |\nవిప్రత్రాత్రీ విప్రగోత్రా విప్రగోత్రవివర్ధినీ || ౧౭ ||",
    "విప్రభోజనసంతుష్టా విష్ణురూపా వినోదినీ |\nవిష్ణుమాయా విష్ణువంద్యా విష్ణుగర్భా విచిత్రిణీ || ౧౮ ||",
    "వైష్ణవీ విష్ణుభగినీ విష్ణుమాయావిలాసినీ |\nవికారరహితా విశ్వవిజ్ఞానఘనరూపిణీ || ౧౯ ||",
    "విబుధా విష్ణుసంకల్పా విశ్వామిత్రప్రసాదినీ |\nవిష్ణుచైతన్యనిలయా విష్ణుస్వా విశ్వసాక్షిణీ || ౨౦ ||",
    "వివేకినీ వియద్రూపా విజయా విశ్వమోహినీ |\nవిద్యాధరీ విధానజ్ఞా వేదతత్త్వార్థరూపిణీ || ౨౧ ||",
    "విరూపాక్షీ విరాడ్రూపా విక్రమా విశ్వమంగళా |\nవిశ్వంభరాసమారాధ్యా విశ్వభ్రమణకారిణీ || ౨౨ ||",
    "వినాయకీ వినోదస్థా వీరగోష్ఠీవివర్ధినీ |\nవివాహరహితా వింధ్యా వింధ్యాచలనివాసినీ || ౨౩ ||",
    "విద్యావిద్యాకరీ విద్యా విద్యావిద్యాప్రబోధినీ |\nవిమలా విభవా వేద్యా విశ్వస్థా వివిధోజ్జ్వలా || ౨౪ ||",
    "వీరమధ్యా వరారోహా వితంత్రా విశ్వనాయికా |\nవీరహత్యాప్రశమనీ వినమ్రజనపాలినీ || ౨౫ ||",
    "వీరధీర్వివిధాకారా విరోధిజననాశినీ |\nతుకారరూపా తుర్యశ్రీస్తులసీవనవాసినీ || ౨౬ ||",
    "తురంగీ తురగారూఢా తులాదానఫలప్రదా |\nతులామాఘస్నానతుష్టా తుష్టిపుష్టిప్రదాయినీ || ౨౭ ||",
    "తురంగమప్రసంతుష్టా తులితా తుల్యమధ్యగా |\nతుంగోత్తుంగా తుంగకుచా తుహినాచలసంస్థితా || ౨౮ ||",
    "తుంబురాదిస్తుతిప్రీతా తుషారశిఖరీశ్వరీ |\nతుష్టా చ తుష్టిజననీ తుష్టలోకనివాసినీ || ౨౯ ||",
    "తులాధారా తులామధ్యా తులాస్థా తుర్యరూపిణీ |\nతురీయగుణగంభీరా తుర్యనాదస్వరూపిణీ || ౩౦ ||",
    "తుర్యవిద్యాలాస్యతుష్టా తుర్యశాస్త్రార్థవాదినీ |\nతురీయశాస్త్రతత్త్వజ్ఞా తుర్యవాదవినోదినీ || ౩౧ ||",
    "తుర్యనాదాంతనిలయా తుర్యానందస్వరూపిణీ |\nతురీయభక్తిజననీ తుర్యమార్గప్రదర్శినీ || ౩౨ ||",
    "ర్వకారరూపా వాగీశీ వరేణ్యా వరసంవిధా |\nవరా వరిష్ఠా వైదేహీ వేదశాస్త్రప్రదర్శినీ || ౩౩ ||",
    "వికల్పశమనీ వాణీ వాంఛితార్థఫలప్రదా |\nవయఃస్థా చ వయోమధ్యా వయోఽవస్థావివర్జితా || ౩౪ ||",
    "వందినీ వాదినీ వర్యా వాఙ్మయీ వీరవందితా |\nవానప్రస్థాశ్రమస్థా చ వనదుర్గా వనాలయా || ౩౫ ||",
    "వనజాక్షీ వనచరీ వనితా విశ్వమోహినీ |\nవసిష్ఠవామదేవాదివంద్యా వంద్యస్వరూపిణీ || ౩౬ ||",
    "వైద్యా వైద్యచికిత్సా చ వషట్కారీ వసుంధరా |\nవసుమాతా వసుత్రాతా వసుజన్మవిమోచనీ || ౩౭ ||",
    "వసుప్రదా వాసుదేవీ వాసుదేవమనోహరీ |\nవాసవార్చితపాదశ్రీర్వాసవారివినాశినీ || ౩౮ ||",
    "వాగీశీ వాఙ్మనఃస్థాయీ వశినీ వనవాసభూః |\nవామదేవీ వరారోహా వాద్యఘోషణతత్పరా || ౩౯ ||",
    "వాచస్పతిసమారాధ్యా వేదమాతా వినోదినీ |\nరేకారరూపా రేవా చ రేవాతీరనివాసినీ || ౪౦ ||",
    "రాజీవలోచనా రామా రాగిణీ రతివందితా |\nరమణీ రామజప్తా చ రాజ్యపా రజతాద్రిగా || ౪౧ ||",
    "రాకిణీ రేవతీ రక్షా రుద్రజన్మా రజస్వలా |\nరేణుకా రమణీ రమ్యా రతివృద్ధా రతా రతిః || ౪౨ ||",
    "రావణానందసంధాయీ రాజశ్రీ రాజశేఖరీ |\nరణమధ్యా రథారూఢా రవికోటిసమప్రభా || ౪౩ ||",
    "రవిమండలమధ్యస్థా రజనీ రవిలోచనా |\nరథాంగపాణీ రక్షోఘ్నీ రాగిణీ రావణార్చితా || ౪౪ ||",
    "రంభాదికన్యకారాధ్యా రాజ్యదా రాజ్యవర్ధినీ |\nరజతాద్రీశసక్థిస్థా రమ్యా రాజీవలోచనా || ౪౫ ||",
    "రమ్యవాణీ రమారాధ్యా రాజ్యధాత్రీ రతోత్సవా |\nరేవతీ చ రతోత్సాహా రాజహృద్రోగహారిణీ || ౪౬ ||",
    "రంగప్రవృద్ధమధురా రంగమండపమధ్యగా |\nరంజితా రాజజననీ రమ్యా రాకేందుమధ్యగా || ౪౭ ||",
    "రావిణీ రాగిణీ రంజ్యా రాజరాజేశ్వరార్చితా |\nరాజన్వతీ రాజనీతీ రజతాచలవాసినీ || ౪౮ ||",
    "రాఘవార్చితపాదశ్రీః రాఘవీ రాఘవప్రియా |\nరత్ననూపురమధ్యాఢ్యా రత్నద్వీపనివాసినీ || ౪౯ ||",
    "రత్నప్రాకారమధ్యస్థా రత్నమండపమధ్యగా |\nరత్నాభిషేకసంతుష్టా రత్నాంగీ రత్నదాయినీ || ౫౦ ||",
    "ణికారరూపిణీ నిత్యా నిత్యతృప్తా నిరంజనా |\nనిద్రాత్యయవిశేషజ్ఞా నీలజీమూతసన్నిభా || ౫౧ ||",
    "నీవారశూకవత్తన్వీ నిత్యకల్యాణరూపిణీ |\nనిత్యోత్సవా నిత్యపూజ్యా నిత్యానందస్వరూపిణీ || ౫౨ ||",
    "నిర్వికల్పా నిర్గుణస్థా నిశ్చింతా నిరుపద్రవా |\nనిస్సంశయా నిరీహా చ నిర్లోభా నీలమూర్ధజా || ౫౩ ||",
    "నిఖిలాగమమధ్యస్థా నిఖిలాగమసంస్థితా |\nనిత్యోపాధివినిర్ముక్తా నిత్యకర్మఫలప్రదా || ౫౪ ||",
    "నీలగ్రీవా నిరాహారా నిరంజనవరప్రదా |\nనవనీతప్రియా నారీ నరకార్ణవతారిణీ || ౫౫ ||",
    "నారాయణీ నిరీహా చ నిర్మలా నిర్గుణప్రియా |\nనిశ్చింతా నిగమాచారనిఖిలాగమవేదినీ || ౫౬ ||",
    "నిమేషానిమిషోత్పన్నా నిమేషాండవిధాయినీ |\nనివాతదీపమధ్యస్థా నిర్విఘ్నా నీచనాశినీ || ౫౭ ||",
    "నీలవేణీ నీలఖండా నిర్విషా నిష్కశోభితా |\nనీలాంశుకపరీధానా నిందాఘ్నీ చ నిరీశ్వరీ || ౫౮ ||",
    "నిశ్వాసోచ్ఛ్వాసమధ్యస్థా నిత్యయానవిలాసినీ |\nయంకారరూపా యంత్రేశీ యంత్రీ యంత్రయశస్వినీ || ౫౯ ||",
    "యంత్రారాధనసంతుష్టా యజమానస్వరూపిణీ |\nయోగిపూజ్యా యకారస్థా యూపస్తంభనివాసినీ || ౬౦ ||",
    "యమఘ్నీ యమకల్పా చ యశఃకామా యతీశ్వరీ |\nయమాదియోగనిరతా యతిదుఃఖాపహారిణీ || ౬౧ ||",
    "యజ్ఞా యజ్వా యజుర్గేయా యజ్ఞేశ్వరపతివ్రతా |\nయజ్ఞసూత్రప్రదా యష్ట్రీ యజ్ఞకర్మఫలప్రదా || ౬౨ ||",
    "యవాంకురప్రియా యంత్రీ యవదఘ్నీ యవార్చితా |\nయజ్ఞకర్తీ యజ్ఞభోక్త్రీ యజ్ఞాంగీ యజ్ఞవాహినీ || ౬౩ ||",
    "యజ్ఞసాక్షీ యజ్ఞముఖీ యజుషీ యజ్ఞరక్షణీ |\nభకారరూపా భద్రేశీ భద్రకల్యాణదాయినీ || ౬౪ ||",
    "భక్తప్రియా భక్తసఖీ భక్తాభీష్టస్వరూపిణీ |\nభగినీ భక్తసులభా భక్తిదా భక్తవత్సలా || ౬౫ ||",
    "భక్తచైతన్యనిలయా భక్తబంధవిమోచనీ |\nభక్తస్వరూపిణీ భాగ్యా భక్తారోగ్యప్రదాయినీ || ౬౬ ||",
    "భక్తమాతా భక్తగమ్యా భక్తాభీష్టప్రదాయినీ |\nభాస్కరీ భైరవీ భోగ్యా భవానీ భయనాశినీ || ౬౭ ||",
    "భద్రాత్మికా భద్రదాయీ భద్రకాళీ భయంకరీ |\nభగనిష్యందినీ భూమ్నీ భవబంధవిమోచనీ || ౬౮ ||",
    "భీమా భవసఖీ భంగీ భంగురా భీమదర్శినీ |\nభల్లీ భల్లీధరా భీరుర్భేరుండా భీమపాపహా || ౬౯ ||",
    "భావజ్ఞా భోగదాత్రీ చ భవఘ్నీ భూతిభూషణా |\nభూతిదా భూమిదాత్రీ చ భూపతిత్వప్రదాయినీ || ౭౦ ||",
    "భ్రామరీ భ్రమరీ భారీ భవసాగరతారిణీ |\nభండాసురవధోత్సాహా భాగ్యదా భావమోదినీ || ౭౧ ||",
    "గోకారరూపా గోమాతా గురుపత్నీ గురుప్రియా |\nగోరోచనప్రియా గౌరీ గోవిందగుణవర్ధినీ || ౭౨ ||",
    "గోపాలచేష్టాసంతుష్టా గోవర్ధనవివర్ధినీ |\nగోవిందరూపిణీ గోప్త్రీ గోకులానాం వివర్ధినీ || ౭౩ ||",
    "గీతా గీతప్రియా గేయా గోదా గోరూపధారిణీ |\nగోపీ గోహత్యశమనీ గుణినీ గుణివిగ్రహా || ౭౪ ||",
    "గోవిందజననీ గోష్ఠా గోప్రదా గోకులోత్సవా |\nగోచరీ గౌతమీ గోప్త్రీ గోముఖీ గుణవాసినీ || ౭౫ ||",
    "గోపాలీ గోమయా గుంఫా గోష్ఠీ గోపురవాసినీ |\nగరుడీ గమనశ్రేష్ఠా గారుడీ గరుడధ్వజా || ౭౬ ||",
    "గంభీరా గండకీ గుంభా గరుడధ్వజవల్లభా |\nగగనస్థా గయావాసా గుణవృత్తిర్గుణోద్భవా || ౭౭ ||",
    "దేకారరూపా దేవేశీ దృగ్రూపా దేవతార్చితా |\nదేవరాజేశ్వరార్ధాంగీ దీనదైన్యవిమోచనీ || ౭౮ ||",
    "దేశకాలపరిజ్ఞానా దేశోపద్రవనాశినీ |\nదేవమాతా దేవమోహా దేవదానవమోహినీ || ౭౯ ||",
    "దేవేంద్రార్చితపాదశ్రీర్దేవదేవప్రసాదినీ |\nదేశాంతరీ దేశరూపా దేవాలయనివాసినీ || ౮౦ ||",
    "దేశభ్రమణసంతుష్టా దేశస్వాస్థ్యప్రదాయినీ |\nదేవయానా దేవతా చ దేవసైన్యప్రపాలినీ || ౮౧ ||",
    "వకారరూపా వాగ్దేవీ వేదమానసగోచరా |\nవైకుంఠదేశికా వేద్యా వాయురూపా వరప్రదా || ౮౨ ||",
    "వక్రతుండార్చితపదా వక్రతుండప్రసాదినీ |\nవైచిత్ర్యరూపా వసుధా వసుస్థానా వసుప్రియా || ౮౩ ||",
    "వషట్కారస్వరూపా చ వరారోహా వరాసనా |\nవైదేహీజననీ వేద్యా వైదేహీశోకనాశినీ || ౮౪ ||",
    "వేదమాతా వేదకన్యా వేదరూపా వినోదినీ |\nవేదాంతవాదినీ చైవ వేదాంతనిలయప్రియా || ౮౫ ||",
    "వేదశ్రవా వేదఘోషా వేదగీతా వినోదినీ |\nవేదశాస్త్రార్థతత్త్వజ్ఞా వేదమార్గప్రదర్శినీ || ౮౬ ||",
    "వేదోక్తకర్మఫలదా వేదసాగరవాడవా |\nవేదవంద్యా వేదగుహ్యా వేదాశ్వరథవాహినీ || ౮౭ ||",
    "వేదచక్రా వేదవంద్యా వేదాంగీ వేదవిత్కవిః |\nస్యకారరూపా సామంతా సామగానవిచక్షణా || ౮౮ ||",
    "సామ్రాజ్ఞీ సామరూపా చ సదానందప్రదాయినీ |\nసర్వదృక్సన్నివిష్టా చ సర్వసంప్రేషిణీ సహా || ౮౯ ||",
    "సవ్యాపసవ్యదా సవ్యసధ్రీచీ చ సహాయినీ |\nసకలా సాగరా సారా సార్వభౌమస్వరూపిణీ || ౯౦ ||",
    "సంతోషజననీ సేవ్యా సర్వేశీ సర్వరంజనీ |\nసరస్వతీ సమారాధ్యా సామదా సింధుసేవితా || ౯౧ ||",
    "సమ్మోహినీ సదామోహా సర్వమాంగళ్యదాయినీ |\nసమస్తభువనేశానీ సర్వకామఫలప్రదా || ౯౨ ||",
    "సర్వసిద్ధిప్రదా సాధ్వీ సర్వజ్ఞానప్రదాయినీ |\nసర్వదారిద్ర్యశమనీ సర్వదుఃఖవిమోచనీ || ౯౩ ||",
    "సర్వరోగప్రశమనీ సర్వపాపవిమోచనీ |\nసమదృష్టిః సమగుణా సర్వగోప్త్రీ సహాయినీ || ౯౪ ||",
    "సామర్థ్యవాహినీ సాంఖ్యా సాంద్రానందపయోధరా |\nసంకీర్ణమందిరస్థానా సాకేతకులపాలినీ || ౯౫ ||",
    "సంహారిణీ సుధారూపా సాకేతపురవాసినీ |\nసంబోధినీ సమస్తేశీ సత్యజ్ఞానస్వరూపిణీ || ౯౬ ||",
    "సంపత్కరీ సమానాంగీ సర్వభావసుసంస్థితా |\nసంధ్యావందనసుప్రీతా సన్మార్గకులపాలినీ || ౯౭ ||",
    "సంజీవినీ సర్వమేధా సభ్యా సాధుసుపూజితా |\nసమిద్ధా సామిధేనీ చ సామాన్యా సామవేదినీ || ౯౮ ||",
    "సముత్తీర్ణా సదాచారా సంహారా సర్వపావనీ |\nసర్పిణీ సర్పమాతా చ సమాదానసుఖప్రదా || ౯౯ ||",
    "సర్వరోగప్రశమనీ సర్వజ్ఞత్వఫలప్రదా |\nసంక్రమా సమదా సింధుః సర్గాదికరణక్షమా || ౧౦౦ ||",
    "సంకటా సంకటహరా సకుంకుమవిలేపనా |\nసుముఖీ సుముఖప్రీతా సమానాధికవర్జితా || ౧౦౧ ||",
    "సంస్తుతా స్తుతిసుప్రీతా సత్యవాదీ సదాస్పదా |\nధీకారరూపా ధీమాతా ధీరా ధీరప్రసాదినీ || ౧౦౨ ||",
    "ధీరోత్తమా ధీరధీరా ధీరస్థా ధీరశేఖరా |\nధృతిరూపా ధనాఢ్యా చ ధనపా ధనదాయినీ || ౧౦౩ ||",
    "ధీరూపా ధీరవంద్యా చ ధీప్రభా ధీరమానసా |\nధీగేయా ధీపదస్థా చ ధీశానీ ధీప్రసాదినీ || ౧౦౪ ||",
    "మకారరూపా మైత్రేయీ మహామంగళదేవతా |\nమనోవైకల్యశమనీ మలయాచలవాసినీ || ౧౦౫ ||",
    "మలయధ్వజరాజశ్రీర్మాయామోహవిభేదినీ |\nమహాదేవీ మహారూపా మహాభైరవపూజితా || ౧౦౬ ||",
    "మనుప్రీతా మంత్రమూర్తిర్మంత్రవశ్యా మహేశ్వరీ |\nమత్తమాతంగగమనా మధురా మేరుమండపా || ౧౦౭ ||",
    "మహాగుప్తా మహాభూతమహాభయవినాశినీ |\nమహాశౌర్యా మంత్రిణీ చ మహావైరివినాశినీ || ౧౦౮ ||",
    "మహాలక్ష్మీర్మహాగౌరీ మహిషాసురమర్దినీ |\nమహీ చ మండలస్థా చ మధురాగమపూజితా || ౧౦౯ ||",
    "మేధా మేధాకరీ మేధ్యా మాధవీ మధుమర్దినీ |\nమంత్రా మంత్రమయీ మాన్యా మాయా మాధవమంత్రిణీ || ౧౧౦ ||",
    "మాయాదూరా చ మాయావీ మాయాజ్ఞా మానదాయినీ |\nమాయాసంకల్పజననీ మాయామాయవినోదినీ || ౧౧౧ ||",
    "మాయాప్రపంచశమనీ మాయాసంహారరూపిణీ |\nమాయామంత్రప్రసాదా చ మాయాజనవిమోహినీ || ౧౧౨ ||",
    "మహాపథా మహాభోగా మహవిఘ్నవినాశినీ |\nమహానుభావా మంత్రాఢ్యా మహమంగళదేవతా || ౧౧౩ ||",
    "హికారరూపా హృద్యా చ హితకార్యప్రవర్ధినీ |\nహేయోపాధివినిర్ముక్తా హీనలోకవినాశినీ || ౧౧౪ ||",
    "హ్రీంకారీ హ్రీమ్మతీ హృద్యా హ్రీం‍దేవీ హ్రీం‍స్వభావినీ |\nహ్రీం‍మందిరా హితకరీ హృష్టా చ హ్రీం‍కులోద్భవా || ౧౧౫ ||",
    "హితప్రజ్ఞా హితప్రీతా హితకారుణ్యవర్ధినీ |\nహితాశినీ హితక్రోధా హితకర్మఫలప్రదా || ౧౧౬ ||",
    "హిమా హైమవతీ హైమ్నీ హేమాచలనివాసినీ |\nహిమాగజా హితకరీ హితకర్మస్వభావినీ || ౧౧౭ ||",
    "ధికారరూపా ధిషణా ధర్మరూపా ధనేశ్వరీ |\nధనుర్ధరా ధరాధారా ధర్మకర్మఫలప్రదా || ౧౧౮ ||",
    "ధర్మాచారా ధర్మసారా ధర్మమధ్యనివాసినీ |\nధనుర్విద్యా ధనుర్వేదా ధన్యా ధూర్తవినాశినీ || ౧౧౯ ||",
    "ధనధాన్యా ధేనురూపా ధనాఢ్యా ధనదాయినీ |\nధనేశీ ధర్మనిరతా ధర్మరాజప్రసాదినీ || ౧౨౦ ||",
    "ధర్మస్వరూపా ధర్మేశీ ధర్మాధర్మవిచారిణీ |\nధర్మసూక్ష్మా ధర్మగేహా ధర్మిష్ఠా ధర్మగోచరా || ౧౨౧ ||",
    "యోకారరూపా యోగేశీ యోగస్థా యోగరూపిణీ |\nయోగ్యా యోగీశవరదా యోగమార్గనివాసినీ || ౧౨౨ ||",
    "యోగాసనస్థా యోగేశీ యోగమాయావిలాసినీ |\nయోగినీ యోగరక్తా చ యోగాంగీ యోగవిగ్రహా || ౧౨౩ ||",
    "యోగవాసా యోగభాగ్యా యోగమార్గప్రదర్శినీ |\nయోకారరూపా యోధాఢ్యా యోద్ధ్రీ యోధసుతత్పరా || ౧౨౪ ||",
    "యోగినీ యోగినీసేవ్యా యోగజ్ఞానప్రబోధినీ |\nయోగేశ్వరప్రాణానాథా యోగీశ్వరహృదిస్థితా || ౧౨౫ ||",
    "యోగా యోగక్షేమకర్త్రీ యోగక్షేమవిధాయినీ |\nయోగరాజేశ్వరారాధ్యా యోగానందస్వరూపిణీ || ౧౨౬ ||",
    "నకారరూపా నాదేశీ నామపారాయణప్రియా |\nనవసిద్ధిసమారాధ్యా నారాయణమనోహరీ || ౧౨౭ ||",
    "నారాయణీ నవాధారా నవబ్రహ్మార్చితాంఘ్రికా |\nనగేంద్రతనయారాధ్యా నామరూపవివర్జితా || ౧౨౮ ||",
    "నరసింహార్చితపదా నవబంధవిమోచనీ |\nనవగ్రహార్చితపదా నవమీపూజనప్రియా || ౧౨౯ ||",
    "నైమిత్తికార్థఫలదా నందితారివినాశినీ |\nనవపీఠస్థితా నాదా నవర్షిగణసేవితా || ౧౩౦ ||",
    "నవసూత్రవిధానజ్ఞా నైమిషారణ్యవాసినీ |\nనవచందనదిగ్ధాంగీ నవకుంకుమధారిణీ || ౧౩౧ ||",
    "నవవస్త్రపరీధానా నవరత్నవిభూషణా |\nనవ్యభస్మవిదగ్ధాంగీ నవచంద్రకళాధరా || ౧౩౨ ||",
    "ప్రకారరూపా ప్రాణేశీ ప్రాణసంరక్షణీ పరా |\nప్రాణసంజీవినీ ప్రాచ్యా ప్రాణిప్రాణప్రబోధినీ || ౧౩౩ ||",
    "ప్రజ్ఞా ప్రాజ్ఞా ప్రభాపుష్పా ప్రతీచీ ప్రబుధప్రియా |\nప్రాచీనా ప్రాణిచిత్తస్థా ప్రభా ప్రజ్ఞానరూపిణీ || ౧౩౪ ||",
    "ప్రభాతకర్మసంతుష్టా ప్రాణాయామపరాయణా |\nప్రాయజ్ఞా ప్రణవా ప్రాణా ప్రవృత్తిః ప్రకృతిః పరా || ౧౩౫ ||",
    "ప్రబంధా ప్రథమా చైవ ప్రజ్ఞా ప్రారబ్ధనాశినీ |\nప్రబోధనిరతా ప్రేక్ష్యా ప్రబంధా ప్రాణసాక్షిణీ || ౧౩౬ ||",
    "ప్రయాగతీర్థనిలయా ప్రత్యక్షపరమేశ్వరీ |\nప్రణవాద్యంతనిలయా ప్రణవాదిః ప్రజేశ్వరీ || ౧౩౭ ||",
    "చోకారరూపా చోరఘ్నీ చోరబాధావినాశినీ |\nచైతన్యచేతనస్థా చ చతురా చ చమత్కృతిః || ౧౩౮ ||",
    "చక్రవర్తికులాధారా చక్రిణీ చక్రధారిణీ |\nచిత్తగేయా చిదానందా చిద్రూపా చిద్విలాసినీ || ౧౩౯ ||",
    "చింతాచిత్తప్రశమనీ చింతితార్థఫలప్రదా |\nచాంపేయీ చంపకప్రీతా చండీ చండాట్టహాసినీ || ౧౪౦ ||",
    "చండేశ్వరీ చండమాతా చండముండవినాశినీ |\nచకోరాక్షీ చిరప్రీతా చికురా చికురాలకా || ౧౪౧ ||",
    "చైతన్యరూపిణీ చైత్రీ చేతనా చిత్తసాక్షిణీ |\nచిత్రా చిత్రవిచిత్రాంగీ చిత్రగుప్తప్రసాదినీ || ౧౪౨ ||",
    "చలనా చక్రసంస్థా చ చాంపేయీ చలచిత్రిణీ |\nచంద్రమండలమధ్యస్థా చంద్రకోటిసుశీతలా || ౧౪౩ ||",
    "చంద్రానుజసమారాధ్యా చంద్రా చండమహోదరీ |\nచర్చితారిశ్చంద్రమాతా చంద్రకాంతా చలేశ్వరీ || ౧౪౪ ||",
    "చరాచరనివాసీ చ చక్రపాణిసహోదరీ |\nదకారరూపా దత్తశ్రీర్దారిద్ర్యచ్ఛేదకారిణీ || ౧౪౫ ||",
    "దత్తాత్రేయస్య వరదా దయాలుర్దీనవత్సలా |\nదక్షారాధ్యా దక్షకన్యా దక్షయజ్ఞవినాశినీ || ౧౪౬ ||",
    "దక్షా దాక్షాయణీ దీక్షా దృష్టా దక్షవరప్రదా |\nదక్షిణా దక్షిణారాధ్యా దక్షిణామూర్తిరూపిణీ || ౧౪౭ ||",
    "దయావతీ దమస్వాంతా దనుజారిర్దయానిధిః |\nదంతశోభనిభా దేవీ దమనా దాడిమస్తనీ || ౧౪౮ ||",
    "దండా చ దమయిత్రీ చ దండినీ దమనప్రియా |\nదండకారణ్యనిలయా దండకారివినాశినీ || ౧౪౯ ||",
    "దంష్ట్రాకరాళవదనా దండశోభా దరోదరీ |\nదరిద్రారిష్టశమనీ దమ్యా దమనపూజితా || ౧౫౦ ||",
    "దానవార్చితపాదశ్రీర్ద్రవిణా ద్రావిణీ దయా |\nదామోదరీ దానవారిర్దామోదరసహోదరీ || ౧౫౧ ||",
    "దాత్రీ దానప్రియా దామ్నీ దానశ్రీర్ద్విజవందితా |\nదంతిగా దండినీ దూర్వా దధిదుగ్ధస్వరూపిణీ || ౧౫౨ ||",
    "దాడిమీబీజసందోహదంతపంక్తివిరాజితా |\nదర్పణా దర్పణస్వచ్ఛా ద్రుమమండలవాసినీ || ౧౫౩ ||",
    "దశావతారజననీ దశదిగ్దైవపూజితా |\nదమా దశదిశా దృశ్యా దశదాసీ దయానిధిః || ౧౫౪ ||",
    "దేశకాలపరిజ్ఞానా దేశకాలవిశోధినీ |\nదశమ్యాదికలారాధ్య దశగ్రీవవిరోధినీ || ౧౫౫ ||",
    "దశాపరాధశమనీ దశవృత్తిఫలప్రదా |\nయాత్కారరూపిణీ యాజ్ఞీ యాదవీ యాదవార్చితా || ౧౫౬ ||",
    "యయాతిపూజనప్రీతా యాజ్ఞికీ యాజకప్రియా |\nయజమానా యదుప్రీతా యామపూజాఫలప్రదా || ౧౫౭ ||",
    "యశస్వినీ యమారాధ్యా యమకన్యా యతీశ్వరీ |\nయమాదియోగసంతుష్టా యోగీంద్రహృదయా యమా || ౧౫౮ ||",
    "యమోపాధివినిర్ముక్తా యశస్యవిధిసన్నుతా |\nయవీయసీ యువప్రీతా యాత్రానందా యతీశ్వరీ || ౧౫౯ ||",
    "యోగప్రియా యోగగమ్యా యోగధ్యేయా యథేచ్ఛగా |\nయాగప్రియా యాజ్ఞసేనీ యోగరూపా యథేష్టదా || ౧౬౦ ||",
    "ఇతి శ్రీ గాయత్రీ దివ్యసహస్రనామ స్తోత్రమ్ ||"
  ],
  "metadata": {
    "url": "https://stotranidhi.com/sri-gayatri-sahasranama-stotram-2-in-telugu/",
    "scrapedAt": "2025-11-28T04:30:38.255Z",
    "totalVerses": 162
  }
}