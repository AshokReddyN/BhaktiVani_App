{
  "version": 1,
  "createdAt": "2025-11-28T04:33:04.400Z",
  "source": "https://stotranidhi.com/sri-gayatri-stavaraja-in-telugu/",
  "firebaseImport": {
    "__collections__": {
      "stotras": {
        "sri-gayatri-stavaraja-శ్రీ-గాయత్రీ-స్తవరాజః": {
          "title": "Sri Gayatri Stavaraja – శ్రీ గాయత్రీ స్తవరాజః",
          "content": [
            "అస్య శ్రీగాయత్రీస్తవరాజస్తోత్రమంత్రస్య విశ్వామిత్ర ఋషిః, సకలజననీ చతుష్పదా శ్రీగాయత్రీ పరమాత్మా దేవతా, సర్వోత్కృష్టం పరం ధామ ప్రథమపాదో బీజం, ద్వితీయః శక్తిః, తృతీయః కీలకం, దశప్రణవసంయుక్తా సవ్యాహృతికా తురీయపాదో వ్యాపకం, మమ ధర్మార్థకామమోక్షార్థే జపే వినియోగః | న్యాసం కృత్వా ధ్యాయేత్ |",
            "అథ ధ్యానమ్ |\nగాయత్రీం వేదధాత్రీం శతమఖఫలదాం వేదశాస్త్రైకవేద్యాం\nచిచ్ఛక్తిం బ్రహ్మవిద్యాం పరమశివపదాం శ్రీపదం వై కరోతి |\nసర్వోత్కృష్టం పదం తత్సవితురనుపదాంతే వరేణ్యం శరణ్యం\nభర్గో దేవస్య ధీమహ్యభిదధతి ధియో యో నః ప్రచోదయాత్ || ౧ ||\nఇత్యౌర్వతేజః |",
            "సామ్రాజ్యబీజం ప్రణవం త్రిపాదం\nసవ్యాపసవ్యం ప్రజపేత్సహస్రకమ్ |\nసంపూర్ణకామం ప్రణవం విభూతిం\nతథా భవేద్వాక్యవిచిత్రవాణీ || ౨ ||",
            "శుభం శివం శోభనమస్తు మహ్యం\nసౌభాగ్యభోగోత్సవమస్తు నిత్యమ్ |\nప్రకాశవిద్యాత్రయశాస్త్రసర్వం\nభజేన్మహామంత్రఫలం ప్రియే వై || ౩ ||",
            "బ్రహ్మాస్త్రం బ్రహ్మదండం శిరసి శిఖిమహద్బ్రహ్మశీర్షం నమోఽంతం\nసూక్తం పారాయణోక్తం ప్రణవమథ మహావాక్యసిద్ధాంతమూలమ్ |\nతుర్యం త్రీణి ద్వితీయం ప్రథమమనుమహావేదవేదాంతసూక్తం\nనిత్యం స్మృత్యానుసారం నియమితచరితం మూలమంత్రం నమోఽంతమ్ || ౪ ||",
            "అస్త్రం శస్త్రహతం త్వఘోరసహితం దండేన వాజీహతం\nచాదిత్యాదిహతం శిరోఽంతసహితం పాపక్షయార్థం పరమ్ |\nతుర్యాంత్యాదివిలోమమంత్రపఠనం బీజం శిఖాంతోర్ధ్వకం\nనిత్యం కాలనియమ్యవిప్రవిదుషాం కిం దుష్కృతం భూసురాన్ || ౫ ||",
            "నిత్యం ముక్తిప్రదం నియమ్య పవనం నిర్ఘోషశక్తిత్రయం\nసమ్యగ్జ్ఞానగురూపదేశవిధివద్దేవీం శిఖాం తామపి |\nషష్ట్యైకోత్తరసంఖ్యయానుగతసౌషుమ్నాదిమార్గత్రయీం\nధ్యాయేన్నిత్యసమస్తవేదజననీం దేవీం త్రిసంధ్యామయీమ్ || ౬ ||",
            "గాయత్రీం సకలాగమార్థవిదుషాం సౌరస్య బీజేశ్వరీం\nసర్వామ్నాయసమస్తమంత్రజననీం సర్వజ్ఞధామేశ్వరీమ్ |\nబ్రహ్మాదిత్రయసంపుటార్థకరణీం సంసారపారాయణీం\nసంధ్యాం సర్వసమానతంత్ర పరయా బ్రహ్మానుసంధాయినీమ్ || ౭ ||",
            "ఏకద్విత్రిచతుఃసమానగణనావర్ణాష్టకం పాదయోః\nపాదాదౌ ప్రణవాదిమంత్రపఠనే మంత్రత్రయీ సంపుటామ్ |\nసంధ్యాయాం ద్విపదం పఠేత్పరతరం సాయం తురీయం యుతం\nనిత్యానిత్యమనంతకోటిఫలదం ప్రాప్తం నమస్కుర్మహే || ౮ ||",
            "ఓజోఽసీతి సహోఽస్యహో బలమసి భ్రాజోఽసి తేజస్వినీ\nవర్చస్వీ సవితాగ్నిసోమమమృతం రూపం పరం ధీమహి |\nదేవానాం ద్విజవర్యతాం మునిగణే ముక్త్యర్థినాం శాంతినా-\n-మోమిత్యేకమృచం పఠంతి యమినో యం యం స్మరేత్ప్రాప్నుయాత్ || ౯ ||",
            "ఓమిత్యేకమజస్వరూపమమలం తత్సప్తధా భాజితం\nతారం తంత్రసమన్వితం పరతరే పాదత్రయం గర్భితమ్ |\nఆపో జ్యోతి రసోఽమృతం జనమహః సత్యం తపః స్వర్భువ-\n-ర్భూయో భూయ నమామి భూర్భువఃస్వరోమేతైర్మహామంత్రకమ్ || ౧౦ ||",
            "ఆదౌ బిందుమనుస్మరన్ పరతరే బాలా త్రివర్ణోచ్చరన్\nవ్యాహృత్యాదిసబిందుయుక్తత్రిపదాతారత్రయం తుర్యకమ్ |\nఆరోహాదవరోహతః క్రమగతా శ్రీకుండలీత్థం స్థితా\nదేవీ మానసపంకజే త్రినయనా పంచాననా పాతు మామ్ || ౧౧ ||",
            "సర్వే సర్వవశే సమస్తసమయే సత్యాత్మికే సాత్త్వికే\nసావిత్రీసవితాత్మికే శశియుతే సాంఖ్యాయనీ గోత్రజే |\nసంధ్యాత్రీణ్యుపకల్ప్య సంగ్రహవిధిః సంధ్యాభిధానామకే\nగాయత్రీప్రణవాదిమంత్రగురుణా సంప్రాప్య తస్మై నమః || ౧౨ ||",
            "క్షేమం దివ్యమనోరథాః పరతరే చేతః సమాధీయితాం\nజ్ఞానం నిత్యవరేణ్యమేతదమలం దేవస్య భర్గో ధియన్ |\nమోక్షశ్రీర్విజయార్థినోఽథ సవితుః శ్రేష్ఠం విధిస్తత్పదం\nప్రజ్ఞా మేధ ప్రచోదయాత్ప్రతిదినం యో నః పదం పాతు మామ్ || ౧౩ ||",
            "సత్యం తత్సవితుర్వరేణ్యవిరళం విశ్వాదిమాయాత్మకం\nసర్వాద్యం ప్రతిపాదపాదరమయా తారం తథా మన్మథమ్ |\nతుర్యాన్యత్రితయం ద్వితీయమపరం సంయోగసవ్యాహృతిం\nసర్వామ్నాయమనోన్మనీం మనసిజాం ధ్యాయామి దేవీం పరామ్ || ౧౪ ||",
            "ఆదౌ గాయత్రిమంత్రం గురుకృతనియమం ధర్మకర్మానుకూలం\nసర్వాద్యం సారభూతం సకలమనుమయం దేవతానామగమ్యమ్ |\nదేవానాం పూర్వదేవం ద్విజకులమునిభిః సిద్ధవిద్యాధరాద్యైః\nకో వా వక్తుం సమర్థస్తవ మనుమహిమాబీజరాజాదిమూలమ్ || ౧౫ ||",
            "గాయత్రీం త్రిపదాం త్రిబీజసహితాం త్రివ్యాహృతిం త్రిపదాం\nత్రిబ్రహ్మా త్రిగుణాం త్రికాలనియమాం వేదత్రయీం తాం పరామ్ |\nసాంఖ్యాదిత్రయరూపిణీం త్రినయనాం మాతృత్రయీం తత్పరాం\nత్రైలోక్య త్రిదశత్రికోటిసహితాం సంధ్యాం త్రయీం తాం నుమః || ౧౬ ||",
            "ఓమిత్యేతత్త్రిమాత్రా త్రిభువనకరణం త్రిస్వరం వహ్నిరూపం\nత్రీణి త్రీణి త్రిపాదం త్రిగుణగుణమయం త్రైపురాంతం త్రిసూక్తమ్ |\nతత్త్వానాం పూర్వశక్తిం ద్వితయగురుపదం పీఠయంత్రాత్మకం తం\nతస్మాదేతత్త్రిపాదం త్రిపదమనుసరం త్రాహి మాం భో నమస్తే || ౧౭ ||",
            "స్వస్తి శ్రద్ధాఽతిమేధా మధుమతిమధురః సంశయః ప్రజ్ఞకాంతి-\n-ర్విద్యాబుద్ధిర్బలం శ్రీరతులధనపతిః సౌమ్యవాక్యానువృత్తిః |\nమేధా ప్రజ్ఞా ప్రతిష్ఠా మృదుపతిమధురాపూర్ణవిద్యా ప్రపూర్ణం\nప్రాప్తం ప్రత్యూషచింత్యం ప్రణవపరవశాత్ప్రాణినాం నిత్యకర్మ || ౧౮ ||",
            "పంచాశద్వర్ణమధ్యే ప్రణవపరయుతే మంత్రమాద్యం నమోంతం\nసర్వం సవ్యాపసవ్యం శతగుణమభితో వర్ణమష్టోత్తరం తే |\nఏవం నిత్యం ప్రజప్తం త్రిభువనసహితం తుర్యమంత్రం త్రిపాదం\nజ్ఞానం విజ్ఞానగమ్యం గగనసుసదృశం ధ్యాయతే యః స ముక్తః || ౧౯ ||",
            "ఆదిక్షాంతసబిందుయుక్తసహితం మేరుం క్షకారాత్మకం\nవ్యస్తావ్యస్తసమస్తవర్గసహితం పూర్ణం శతాష్టోత్తరమ్ |\nగాయత్రీం జపతాం త్రికాలసహితాం నిత్యం సనైమిత్తికం\nఏవం జాప్యఫలం శివేన కథితం సద్భోగమోక్షప్రదమ్ || ౨౦ ||",
            "సప్తవ్యాహృతిసప్తతారవికృతిః సత్యం వరేణ్యం ధృతిః\nసర్వం తత్సవితుశ్చ ధీమహి మహాభర్గస్య దేవం భజే |\nధామ్నో ధామ సమాధిధారణమహాన్ ధీమత్పదం ధ్యాయతే\nఓం తత్సర్వమనుప్రపూర్ణదశకం పాదత్రయం కేవలమ్ || ౨౧ ||",
            "విజ్ఞానం విలసద్వివేకవచసః ప్రజ్ఞానుసంధారిణీం\nశ్రద్ధామేధ్యయశః శిరః సుమనసః స్వస్తి శ్రియం త్వాం సదా |\nఆయుష్యం ధనధాన్యలక్ష్మిమతులం దేవీం కటాక్షం పరం\nతత్కాలే సకలార్థసాధనమహాన్ముక్తిర్మహత్వం పదమ్ || ౨౨ ||",
            "పృథ్వీ గంధోఽర్చనాయాం నభసి కుసుమతా వాయుధూపప్రకర్షో\nవహ్నిర్దీపప్రకాశో జలమమృతమయం నిత్యసంకల్పపూజా |\nఏతత్సర్వం నివేద్యం సుఖవసతి హృది సర్వదా దంపతీనాం\nత్వం సర్వజ్ఞ శివం కురుష్వ మమతా నాహం త్వయా జ్ఞేయసి || ౨౩ ||",
            "సౌమ్యం సౌభాగ్యహేతుం సకలసుఖకరం సర్వసౌఖ్యం సమస్తం\nసత్యం సద్భోగనిత్యం సుఖజనసుహృదం సుందరం శ్రీసమస్తమ్ |\nసౌమంగళ్యం సమగ్రం సకలశుభకరం స్వస్తివాచం సమస్తం\nసర్వాద్యం సద్వివేకం త్రిపదపదయుగం ప్రాప్తుమధ్యాసమస్తమ్ || ౨౪ ||",
            "గాయత్రీపదపంచపంచప్రణవద్వంద్వం త్రిధా సంపుటం\nసృష్ట్యాదిక్రమమంత్రజాప్యదశకం దేవీపదం క్షుత్త్రయమ్ |\nమంత్రాదిస్థితికేషు సంపుటమిదం శ్రీమాతృకావేష్టితం\nవర్ణాంత్యాదివిలోమమంత్రజపనం సంహారసమ్మోహనమ్ || ౨౫ ||",
            "భూరాద్యం భూర్భువస్వస్త్రిపదపదయుతం త్ర్యక్షమాద్యంతయోజ్యం\nసృష్టిస్థిత్యంతకార్యం క్రమశిఖిసకలం సర్వమంత్రం ప్రశస్తమ్ |\nసర్వాంగం మాతృకాణాం మనుమయవపుషం మంత్రయోగం ప్రయుక్తం\nసంహారం క్షాదివర్ణం వసుశతగణనం మంత్రరాజం నమామి || ౨౬ ||",
            "విశ్వామిత్రముదాహృతం హితకరం సర్వార్థసిద్ధిప్రదం\nస్తోత్రాణాం పరమం ప్రభాతసమయే పారాయణం నిత్యశః |\nవేదానాం విధివాదమంత్రసకలం సిద్ధిప్రదం సంపదాం\nసంప్రాప్నోతి పరత్ర సర్వసుఖదం చాయుష్యమారోగ్యతామ్ || ౨౭ ||",
            "ఇతి శ్రీవిశ్వామిత్ర కృత శ్రీ గాయత్రీ స్తవరాజః |"
          ],
          "url": "https://stotranidhi.com/sri-gayatri-stavaraja-in-telugu/",
          "totalVerses": 29,
          "language": "telugu",
          "createdAt": {
            "__datatype__": "timestamp",
            "value": "2025-11-28T04:33:04.398Z"
          },
          "updatedAt": {
            "__datatype__": "timestamp",
            "value": "2025-11-28T04:33:04.398Z"
          }
        }
      }
    }
  }
}