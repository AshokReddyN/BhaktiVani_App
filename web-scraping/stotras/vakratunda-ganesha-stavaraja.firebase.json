{
  "version": 1,
  "createdAt": "2025-11-27T16:59:30.089Z",
  "source": "https://stotranidhi.com/kn/vakratunda-ganesha-stavaraja-in-kannada/",
  "firebaseImport": {
    "__collections__": {
      "stotras": {
        "vakratunda-ganesha-stavaraja": {
          "title": "Vakratunda Ganesha Stavaraja – ವಕ್ರತುಂಡ ಗಣೇಶ ಸ್ತವರಾಜಃ",
          "content": [
            "ಅಸ್ಯ ಗಾಯತ್ರೀ ಮಂತ್ರಃ |\nಓಂ ತತ್ಪುರುಷಾಯ ವಿದ್ಮಹೇ ವಕ್ರತುಂಡಾಯ ಧೀಮಹಿ | ತನ್ನೋ ದಂತಿಃ ಪ್ರಚೋದಯಾತ್ ||",
            "ಓಂಕಾರಮಾದ್ಯಂ ಪ್ರವದಂತಿ ಸಂತೋ\nವಾಚಃ ಶ್ರುತೀನಾಮಪಿ ಯಂ ಗೃಣಂತಿ |\nಗಜಾನನಂ ದೇವಗಣಾನತಾಂಘ್ರಿಂ\nಭಜೇಽಹಮರ್ಧೇಂದುಕಳಾವತಂಸಮ್ || ೧ ||",
            "ಪಾದಾರವಿಂದಾರ್ಚನ ತತ್ಪರಾಣಾಂ\nಸಂಸಾರದಾವಾನಲಭಂಗದಕ್ಷಮ್ |\nನಿರಂತರಂ ನಿರ್ಗತದಾನತೋಯೈ-\n-ಸ್ತಂ ನೌಮಿ ವಿಘ್ನೇಶ್ವರಮಂಬುದಾಭಮ್ || ೨ ||",
            "ಕೃತಾಂಗರಾಗಂ ನವಕುಂಕುಮೇನ\nಮತ್ತಾಲಿಜಾಲಂ ಮದಪಂಕಮಗ್ನಮ್ |\nನಿವಾರಯಂತಂ ನಿಜಕರ್ಣತಾಲೈಃ\nಕೋ ವಿಸ್ಮರೇತ್ಪುತ್ರಮನಂಗಶತ್ರೋಃ || ೩ ||",
            "ಶಂಭೋರ್ಜಟಾಜೂಟನಿವಾಸಿಗಂಗಾ-\n-ಜಲಂ ಸಮಾನೀಯ ಕರಾಂಬುಜೇನ |\nಲೀಲಾಭಿರಾರಾಚ್ಛಿವಮರ್ಚಯಂತಂ\nಗಜಾನನಂ ಭಕ್ತಿಯುತಾ ಭಜಂತಿ || ೪ ||",
            "ಕುಮಾರಮುಕ್ತೌ ಪುನರಾತ್ಮಹೇತೋಃ\nಪಯೋಧರೌ ಪರ್ವತರಾಜಪುತ್ರ್ಯಾಃ |\nಪ್ರಕ್ಷಾಲಯಂತಂ ಕರಶೀಕರೇಣ\nಮೌಗ್ಧ್ಯೇನ ತಂ ನಾಗಮುಖಂ ಭಜಾಮಿ || ೫ ||",
            "ತ್ವಯಾ ಸಮುದ್ಧೃತ್ಯ ಗಜಾಸ್ಯ ಹಸ್ತಾ-\n-ದ್ಯೇ ಶೀಕರಾಃ ಪುಷ್ಕರರಂಧ್ರಮುಕ್ತಾಃ |\nವ್ಯೋಮಾಂಗಣೇ ತೇ ವಿಚರಂತಿ ತಾರಾಃ\nಕಾಲಾತ್ಮನಾ ಮೌಕ್ತಿಕತುಲ್ಯಭಾಸಃ || ೬ ||",
            "ಕ್ರೀಡಾರತೇ ವಾರಿನಿಧೌ ಗಜಾಸ್ಯೇ\nವೇಲಾಮತಿಕ್ರಾಮತಿ ವಾರಿಪೂರೇ |\nಕಲ್ಪಾವಸಾನಂ ಪರಿಚಿಂತ್ಯ ದೇವಾಃ\nಕೈಲಾಸನಾಥಂ ಶ್ರುತಿಭಿಃ ಸ್ತುವಂತಿ || ೭ ||",
            "ನಾಗಾನನೇ ನಾಗಕೃತೋತ್ತರೀಯೇ\nಕ್ರೀಡಾರತೇ ದೇವಕುಮಾರಸಂಘೈಃ |\nತ್ವಯಿ ಕ್ಷಣಂ ಕಾಲಗತಿಂ ವಿಹಾಯ\nತೌ ಪ್ರಾಪತುಃ ಕಂದುಕತಾಮಿನೇಂದೂ || ೮ ||",
            "ಮದೋಲ್ಲಸತ್ಪಂಚಮುಖೈರಜಸ್ರ-\n-ಮಧ್ಯಾಪಯಂತಂ ಸಕಲಾಗಮಾರ್ಥಮ್ |\nದೇವಾನೃಷೀನ್ಭಕ್ತಜನೈಕಮಿತ್ರಂ\nಹೇರಂಬಮರ್ಕಾರುಣಮಾಶ್ರಯಾಮಿ || ೯ ||",
            "ಪಾದಾಂಬುಜಾಭ್ಯಾಮತಿವಾಮನಾಭ್ಯಾಂ\nಕೃತಾರ್ಥಯಂತಂ ಕೃಪಯಾ ಧರಿತ್ರೀಮ್ |\nಅಕಾರಣಂ ಕಾರಣಮಾಪ್ತವಾಚಾಂ\nತಂ ನಾಗವಕ್ತ್ರಂ ನ ಜಹಾತಿ ಚೇತಃ || ೧೦ ||",
            "ಯೇನಾರ್ಪಿತಂ ಸತ್ಯವತೀಸುತಾಯ\nಪುರಾಣಮಾಲಿಖ್ಯ ವಿಷಾಣಕೋಟ್ಯಾ |\nತಂ ಚಂದ್ರಮೌಳೇಸ್ತನಯಂ ತಪೋಭಿ-\n-ರಾವಾಪ್ಯಮಾನಂದಘನಂ ಭಜಾಮಿ || ೧೧ ||",
            "ಪದಂ ಶ್ರುತೀನಾಮಪದಂ ಸ್ತುತೀನಾಂ\nಲೀಲಾವತಾರಂ ಪರಮಾತ್ಮಮೂರ್ತೇಃ |\nನಾಗಾತ್ಮಕೋ ವಾ ಪುರುಷಾತ್ಮಕೋ ವಾ\nತ್ವಭೇದ್ಯಮಾದ್ಯಂ ಭಜ ವಿಘ್ನರಾಜಮ್ || ೧೨ ||",
            "ಪಾಶಾಂಕುಶೌ ಭಗ್ನರದಂ ತ್ವಭೀಷ್ಟಂ\nಕರೈರ್ದಧಾನಂ ಕರರಂಧ್ರಮುಕ್ತೈಃ |\nಮುಕ್ತಾಫಲಾಭೈಃ ಪೃಥುಶೀಕರೌಘೈಃ\nಸಿಂಚಂತಮಂಗಂ ಶಿವಯೋರ್ಭಜಾಮಿ || ೧೩ ||",
            "ಅನೇಕಮೇಕಂ ಗಜಮೇಕದಂತಂ\nಚೈತನ್ಯರೂಪಂ ಜಗದಾದಿಬೀಜಮ್ |\nಬ್ರಹ್ಮೇತಿ ಯಂ ವೇದವಿತೋ ವದಂತಿ\nತಂ ಶಂಭುಸೂನುಂ ಸತತಂ ಪ್ರಪದ್ಯೇ || ೧೪ ||",
            "ಸ್ವಾಂಕಸ್ಥಿತಾಯಾ ನಿಜವಲ್ಲಭಾಯಾ\nಮುಖಾಂಬುಜಾಲೋಕನ ಲೋಲನೇತ್ರಮ್ |\nಸ್ಮೇರಾನನಾಬ್ಜಂ ಮದವೈಭವೇನ\nರುದ್ಧಂ ಭಜೇ ವಿಶ್ವವಿಮೋಹನಂ ತಮ್ || ೧೫ ||",
            "ಯೇ ಪೂರ್ವಮಾರಾಧ್ಯ ಗಜಾನನ ತ್ವಾಂ\nಸರ್ವಾಣಿ ಶಾಸ್ತ್ರಾಣಿ ಪಠಂತಿ ತೇಷಾಮ್ |\nತ್ವತ್ತೋ ನ ಚಾನ್ಯತ್ಪ್ರತಿಪಾದ್ಯಮೇತೈ-\n-ಸ್ತದಸ್ತಿ ಚೇತ್ಸರ್ವಮಸತ್ಯಕಲ್ಪಮ್ || ೧೬ ||",
            "ಹಿರಣ್ಯವರ್ಣಂ ಜಗದೀಶಿತಾರಂ\nಕವಿಂ ಪುರಾಣಂ ರವಿಮಂಡಲಸ್ಥಮ್ |\nಗಜಾನನಂ ಯಂ ಪ್ರವಿಶಂತಿ ಸಂತ-\n-ಸ್ತತ್ಕಾಲಯೋಗೈಸ್ತಮಹಂ ಪ್ರಪದ್ಯೇ || ೧೭ ||",
            "ವೇದಾಂತಗೀತಂ ಪುರುಷಂ ಭಜೇಽಹ-\n-ಮಾತ್ಮಾನಮಾನಂದಘನಂ ಹೃದಿಸ್ಥಮ್ |\nಗಜಾನನಂ ಯನ್ಮಹಸಾ ಜನಾನಾಂ\nವಿಘ್ನಾಂಧಕಾರೋ ವಿಲಯಂ ಪ್ರಯಾತಿ || ೧೮ ||",
            "ಶಂಭೋಃ ಸಮಾಲೋಕ್ಯ ಜಟಾಕಲಾಪೇ\nಶಶಾಂಕಖಂಡಂ ನಿಜಪುಷ್ಕರೇಣ |\nಸ್ವಭಗ್ನದಂತಂ ಪ್ರವಿಚಿಂತ್ಯ ಮೌಗ್ಧ್ಯಾ-\n-ದಾಕ್ರಷ್ಟುಕಾಮಃ ಶ್ರಿಯಮಾತನೋತು || ೧೯ ||",
            "ವಿಘ್ನಾರ್ಗಳಾನಾಂ ವಿನಿಪಾತನಾರ್ಥಂ\nಯಂ ನಾರಿಕೇಳೈಃ ಕದಳೀಫಲಾದ್ಯೈಃ |\nಪ್ರತಾರಯಂತೇ ಮದವಾರಣಾಸ್ಯಂ\nಪ್ರಭುಂ ಸದಾಽಭೀಷ್ಟಮಹಂ ಭಜೇಯಮ್ || ೨೦ ||",
            "ಯಜ್ಞೈರನೇಕೈರ್ಬಹುಭಿಸ್ತಪೋಭಿ-\n-ರಾರಾಧ್ಯಮಾದ್ಯಂ ಗಜರಾಜವಕ್ತ್ರಮ್ |\nಸ್ತುತ್ಯಾನಯಾ ಯೇ ವಿಧಿವತ್ಸ್ತುವಂತಿ\nತೇ ಸರ್ವಲಕ್ಷ್ಮೀನಿಲಯಾ ಭವಂತಿ || ೨೧ ||",
            "ಇತಿ ಶ್ರೀ ವಕ್ರತುಂಡ ಗಣೇಶ ಸ್ತವರಾಜಃ |"
          ],
          "url": "https://stotranidhi.com/kn/vakratunda-ganesha-stavaraja-in-kannada/",
          "totalVerses": 23,
          "language": "kannada",
          "createdAt": {
            "__datatype__": "timestamp",
            "value": "2025-11-27T16:59:30.087Z"
          },
          "updatedAt": {
            "__datatype__": "timestamp",
            "value": "2025-11-27T16:59:30.087Z"
          }
        }
      }
    }
  }
}